WISCONSIN DIVISION OF PUBLIC HEALTH Department of Health Services Vibriosis ( non - cholera ) Disease Fact Sheet Series
Vibriosis yog ib hom mob los ntawm tus kab mob Vibrio , feem ntau yog tus kab mob Vibrio parahemolyticus los yog tus kab mob Vibrio vulnificus . Tus kab mob Vibrio ua kom raws plab , ua mob rau daim tawv nqaij , thiab ua mob rau cov ntshav . Hom kab mob Vibrio ( non - cholera ) yog dab tsi ? Hom kab mob Vibrio ( non - cholera ) yog cov mob uas los ntawm tib hom kab mob Vibrio uas ua kom muaj cov mob cholera , tab sis ho tsis ua kom mob cholera . Cov kab mob ua kom mob cholera tsuas muaj V . cholerae O1 thiab V . cholerae O139 xwb . Kab mob vibriosis yog dab tsi ? Cov mob Vibriosis yuav mob nyhav tsis sib thooj thiab yuav ua rau kom raws plab , ntuav , mob rau hauv cov hlab ntsha , los yog ua rau kiav txhab voos . Cov kab mob Vibrio ( non - cholera ) muaj nyob rau qhov twg ? Hom kab mob Vibrio ( non - cholera ) muaj nyob hauv cov dej qab ntsev thiab feem ntau pom nyob hauv hiav txwv thiab ntawm tej thaj chaw uas dej ntshiab thiab dej hiav txwv sib tshuam . Feem ntau muaj cov kab mob no los ntawm noj cov phias deg thiab cov tsiaj muaj plhaub rau thaum lub caij ntuj sov , thiab ntawm tej chaw muaj dej ua si . Leej twg thiaj kis tau tus mob V ibrio ( non - cholera ) ? Cov neeg uas lub cev tiv thaiv tsis tau kab mob lawm , tshwj xeeb cov neeg mob siab ntev ntev lawm , yog cov yuav ntxim tus kab mob Vibrio ( non - cholera ) thaum lawv noj cov khoom hiav txwv nyoos , tshwj xeeb cov phias deg . Vim muaj cov kab mob Vibrio ( non - cholera ) no nyob hauv cov dej hiav txwv uas sov sov , cov neeg muaj nqaij to yuav kis tau tus kab mob no thaum kov cov dej hiav txwv . Tus yam ntxwv ntawm tus mob vibriorosis zoo li cas ? Cov neeg uas nyob dhia rhees , noj tau tus kab mob Vibrio ( non - cholera ) yuav ua rau kom ntuav , raws plab , thiab mob plab . Cov neeg lub cev tiv thaiv tsis tau kab mob lawm , tshwj xeeb cov neeg mob siab tau ntev ntev lawm , cov kab mob no yuav ua mob rau hauv cov ntshav , ua rau kom mob nyhav heev thiab nrom siav nrag . Tus mob Vibrio ( non - cholera ) yuav ua mob tau rau daim tawv nqaij thaum qhov nqaij to raug rau cov dej hiav txwv uas sov so . Cov mob no kuj yuav kis tau thaum cov nqaij to ntub cov dej qab ntsev uas muaj dej hiav txwv tov nrog , los yog tej dej uas nrog ntawm cov khoom nyoos muab hauv dej hiav txwv los . Cov mob no yuav ua rau kom daim tawv nqaij ntuag thiab ua kiav txhab tsis txawj zoo .  Tus kab mob Vibrio ( non - cholera ) no kis tau mus li cas ? Tus kab mob Vibrio ( non - cholera ) yuav ua rau cov neeg uas noj tau cov khoom hiav txwv paug kab mob los yog muaj nqaij tos es ho mus kov dej hiav txwv ces muaj mob . Tsis tau muaj puav pheej qhia hais tias tus kab mob no kis los ntawm ib - tug - neeg - mus - rau - ib - tug - neeg . Yuav ntev npaum li cas tus yam ntxwv mam li tshwm ? Feem ntau tus yam ntxwv tshwm nyob rau hauv 24 teev tom qab noj cov khoom tsis huv los yog 12 mus rau 72 teev tom qab kov cov dej hiav txwv tsis huv . Yuav kho tus mob vibriosis li cas ? Vim lub cev yuav qhuav sai los ntawm raws plab nyav heev , yuav tau haus dej los yog tso dej mus rau hauv lub cev yog ib qho tseem ceeb . Cov neeg mob uas raws plab yuav tsum haus dej kom ntau mus rau lub cev . Feem ntau cov neeg mob uas raws plab tsis tas siv tshuaj los kho , thiab kuj tsis tau pom hais tais cov tshuaj tua kab mob yuav txo tau tus mob kom zoo sai npaum li cas . Nyob rau ntawm cov uas mob nyhav heev , ( xws li mob rau hauv cov ntshav los yog nqaij voos ) kuj yuav tau siv tshuaj tua kab mob . Yuav ua li cas thiaj tiv thaiv tau tus kab mob vibriosis ? Ntawm no yog tej yam yuav pab tiv thaiv tus kab mob Vibrio ( non - cholera ) , tshwj xeeb rau cov neeg mob uas lub cev tiv thaiv tsis tau lawm , nrog rau cov neeg uas mob siab : Tsis txhob noj cov phias deg los yog ntses muaj plhaub tseem nyoos . Muab cov ntses muaj plhaub ( cov phias deg ) ua kom siav siav : Cov ntses muaj plhaub tseem nyob hauv lub plhuab , a ) hau kom txog thaum lub plhaub rua thiab yij meem hau mus ntxiv li 5 feeb , los yog b ) cub kom txog thaum lub plhaub rua thiab yij meem cub mus ntxiv li 9 feeb . Tsis txhob noj cov ntses muaj plhaub uas lub plhuab tsis rua thaum muab hau los yog cub . Hau cov phias deg uas tev lawm mus li 3 feeb los yog muab nthee hauv roj kom kub txog 375Â°F mus li 10 feeb . Tsis txhob pub cov nqaij hiav txwv uas siav lawm thiab lwm yam zaub mov siav xyaw cov nqaij hiav txwv uas tseem nyoos , thiab txhob pub cov kua nyoos ntawm cov tsiaj hiav txwv nrog rau . Noj cov ntses muaj plhaub kom sai tom qab ua tiav lawm thiab muab cov seem cia rau hauv lub txee txias . Tsis txhob pub tej nqaij to los yog tawv ntuag raug cov dej qab ntsev sov so los yog cov dej hiav txwv , thiab cov tsiaj muaj plhaub nyob hauv hiav txwv nrog kua rau . Hnav tej ris tsho kom tiv thaiv tau ( xws li hnab looj tes ) thaum kov cov ntses muaj plhaub . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASES COMMUNICABLE DISEASE EPIDEMIOLOGY SECTION P - 42186H ( Rev . 12 / 08 ) 
