TUS KAB MOB ZIKA : COV LUS POM ZOO SIV RAU COV NEEG UAS TEJ ZAUM TAU RAUG TUS KAB MOB ZIKA
1 . Nyob twj ywm hauv tsev kom txhob raug yoov tshaj cum tom los yog siv cov tshuaj pleev yoov kom txhob tom ntev li peb lim piam ( weeks ) . * Yog koj nyuam qhuav kis tau tus kab mob Zika tsis ntev los no , tej zaum yuav muaj tus kab mob no nyob hauv koj cov ntshav thiab yuav kis tau mus rau ib tus tshaj cum uas tom koj . Ces tus tshaj cum uas muaj tus mob yuav kis tau tus kab mob rau lwm tus . Thov tiv thaiv koj kom tshaj cum txhob tom uas yog nyob twj ywm sab hauv tsev los yog siv cov tshuaj pleev yoov kom txhob tom mus ntev tsawg kawg peb lub lim piam tom qab kis tau tus kab mob tab txawm koj yuav tsis hnov tias koj mob . * Yog xav paub ntxiv seb yuav tiv thaiv koj tus kheej li cas kom tshaj cum txhob tom , thov mus saib http : //www . cdc . gov / zika / pdfs / mosqprevinus . pdf . 2 . Zam txhob sib deev los yog siv hnab looj thaum sib deev . * Yog koj nyuam qhuav kis tau tus kab mob Zika tsis ntev los no , koj yuav kis tau tus kab mob mus rau koj tus khub los ntawm kev sib deev tab txawm koj yuav tsis hnov tias koj mob . * Cov poj niam uas kuaj tau tias muaj tus kab mob Zika , LOS YOG tau mus ntoj ncig rau ib cheeb tsam uas muaj tus kab mob Zika , LOS YOG tau sib deev yam tsis siv kev tiv thaiv nrog ib tus neeg uas tau mus ntoj ncig rau ib cheeb tsam muaj tus kab mob yuav tau zam txhob sib deev los yog siv kev tiv thaiv txhua zaus lawv sib deev yam tsawg kawg yim lub lim piam . * Cov txiv neej uas kuaj tau tias muaj tus kab mob Zika , LOS YOG tau mus ntoj ncig rau ib cheeb tsam uas muaj tus kab mob Zika , LOS YOG tau sib deev yam tsis siv kev tiv thaiv nrog ib tus neeg uas tau mus ntoj ncig rau ib cheeb tsam muaj tus kab mob yuav tau zam txhob sib deev los yog siv ib lub hnab looj txhua zaus lawv sib deev yam tsawg kawg peb lub hlis . 3 . Cov khub niam txiv uas xav kom tus niam cev xeeb muaj me nyuam yuav tau zam qhov kom muaj me nyuam mus tsawg kawg yim lub lim piam yog tias tsuas yog tus poj niam tau mus ntoj ncig , los yog tsawg kawg peb lub hlis yog tias tus txiv neej tau mus ntoj ncig . Tus kab mob Zika yuav kis tau ntawm tus poj niam uas cev xeeb tub mus rau nws tus me nyuam uas tseem tsis tau yug los thiab yuav ua rau muaj teeb meem loj rau tus me nyuam thaum yug tau los . Cov khub niam txiv uas xav kom tus niam muaj me nyuam yuav tau ncua lub sij hawm muaj me nyuam mus ntev tsawg kawg yim lub lim piam ( yog hais tias tus poj niam tau mus ntoj ncig nkaus xwb ) los yog tsawg kawg peb lub hlis ( yog tus txiv neej tau mus ntoj ncig ) tom qab cov tsos mob pib tshwm sim los yog tom qab uas kis tau tus kab mob Zika . 4 . Cov txiv neej uas tau mus ntoj ncig rau cov cheeb tsam uas tus kab mob Zika tab tom tshwm sim thiab muaj nws tus khub cev xeeb tub yuav tau zam txhob sib deev los yog siv hnab looj kom thoob plaws lub caij cev xeeb tub . Division of Public Health P-01581H ( 8 / 2018 )
