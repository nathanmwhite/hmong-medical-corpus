WISCONSIN DIVISION OF PUBLIC HEALTH Department of Health Services Tus Mob Hemolytic Uremic Syndrome ( HUS ) Disease Fact Sheet Series
Tus mob Hemolytic Uremic Syndrome zoo li cas ? Hemolytic Uremic Syndrome ( HUS ) yog ib tug mob nyaum heev uas yuav ua mob rau lub raum thiab ua mob rau feem ntshav uas yuav ua kom ntshav thiaj koog taus . Nws kuj yog ib tug mob uas tsis tshua muaj tshwm ntau , tab sis , keev pom raug rau cov me nyuam yaus tshaj cov laus , tshwj xeeb tshaj yog cov me nyuam uas muaj hnub nyoog yau dua tsib xyoos . Cov tsos mob ntawm tus mob Hemolytic Uremic Syndrome zoo li cas ? Tus mob HUS no mas tej zaum kuj ua mob sib khuav xwb , tab sis , tej zaum kuj ua mob nyhav . Thaum ua mob nyhav , mas lub raum yuav ua hauj lwm tsis zoo ; yog zoo li no mas , yuav tau lim ntshav ib nyuag ntu . Yog cov ntshav tsis koog zoo , mas kuj yuav ua rau tus neeg yuav tsob ntshav , ces yuav ua rau nws cov ntshav sab vim nws cov ntshav liab tsawg ( anemia ) . Thaum mob nyhav li no lawm mas kawg yuav tau ntxiv ntshav thiab ntxiv feem ntshav ( platelets ) uas yuav ua rau cov ntshav koog taus . Feem ntau cov neeg uas raug tus mob HUS no tas mas kuj kho zoo hlo , lawv lub raum los kuj ua hauj lwm zoo li qub rov tuaj , tab sis , kuj yuav tau nyob hauv tsev kho mob ntev loo thiaj li yuav kho tau tus mob no . Ua li cas ho muaj tus mob HUS no ? Feem ntau ua mob HUS vim tau raug tus kab mob hu ua E . coli O157 : H7 . Tiam sis , feem ntau cov neeg uas tau raug tus kab mob E . coli O157 : H7 kuj tsis ua mob HUS . Tus kab mob no muaj ib cov taug uas yuav ua kev puas tsuaj rau lub raum thiab feem ntshav uas yuav ua kom ntshav koog taus . Kuj tsis paub meej vim li cas qee cov neeg uas tau raug tus kab mob no ho ua mob HUS , hos lwm cov ho tsis ua mob li ntawd . Kuj tsis yog txhua tus neeg uas raug tus mob HUS no vim yog tus kab mob E . coli O157 : H7 no ua mob ; kuj muaj lwm cov kab mob uas muaj taug li cov kab mob no thiab uas yuav ua tau kom mob tib yam li no . Yuav ua cas thiaj paub tau tias yog tus mob HUS thiab yog tus kab mob E . coli O157 : H7 no ? Yog siv tib yam txuj kuaj tib lwm xwb mas yuav tsis paub tias yog tus mob HUS no . Cov kws kho mob yuav siv ntau yam txuj kuaj thiab lawv txoj kev soj ntsuam xyuas seb puas yog tus neeg ho mob HUS . Yuav kuaj txog ob lub raum kev lim ntshav , yuav kuaj feev ntshav uas ua tau ntshav koog , thiab yuav kuaj saib tus neeg muaj ntshav li cas . Yuav kuaj quav mas thiaj kuaj tau tus kab mob E . coli O157 : H7 . Yam txuj siv kuaj quav rau tus kab mob no mas yog ib yam txuj tshwj xeeb , tsis yog yam txuj uas keev siv los kuaj quav rau lwm yam kab mob . Yog tsim nyog tias yuav tsum tau kuaj txog tus kab mob no , no ces yuav tsum tau hais kom meej tias yuav siv cov txuj kuaj tus kab mob no hauv cov quav kiag xwb . Puas muaj kev kho tus kab mob E . coli O157 : H7 no ? Tus kab mob E . coli O157 : H7 no mas yuav ua kom raws plab , tab sis , ob peb hnub xwb ces plab kuj tswm , tsis tas siv tshuaj dab tsi los kho . Kuj pom tias yog ho siv tshuaj tua kab mob los yeej tsis pab ua kom tus mob no ntaug . Thaum kuaj pom tus kab mob E . coli O157 : H7 nyob hauv cov quav , yog siv tshuaj tua kab mob , los kuj tsis pom hais tias cov tshuaj yuav ua kom tus mob ntaug sai , los yog plab tswm sai . Tsis tas li ntawd , siv tshuaj tua kab mob los kuj yuav txo tsis tau kom ho txhob huam ua tus mob HUS . Qhov tseeb tiag mas yuav tsum pab kho kom tus neeg lub cev tsis txhob qhuav dej . Thaum ua mob HUS lawm mas kawg yuav tsum tau mus pw hauv tsev kho mob thiab lim ntshav xwb . -txuas ntxiv -  Tus mob no puas yog ib tug mob tshiab ? Tus mob raws plab E . coli O157 : H7 no mas kuaj tau thawj zaug yog xyoo 1982 . Tus mob HUS thiab TTP mas kuj paub tias muaj los ntev lawm tab sis , kuj nyuam qhuav paub tias tus kab mob E . coli O157 : H7 no kuj ua tau kom mob li ntawd tsis ntev no xwb . Yuav tiv thaiv tus kab mob E . coli O157 : H7 thiab kom txhob huam ua mob HUS li cas ? * Tsis txhob noj nqaij nyug nyoos los yog ua tsis siav ( piv txwv li nqaij ci tsis siav los yog nqaij zom ( hamburger ) ua tsis siav . * Tsis txhob haus cov mis nyuj uas tsis tau muab cov kab mob tua , los yog tej khoom noj uas siv cov mis nyuj uas tsis tau muab cov kab mob tua coj los ua . * Tsis txhob haus cov kua txiv uas tsis tau muab kab mob tua ( xws li cov kua txiv apple los yog cov kua txiv apple nyoj ) . * Tom qab mus plob tas , thiab ua ntej thiab tom qab npaj pluas mov noj mas yuav tsum siv xab npum nrog dej ntxuav tes kom huv si . Niam txiv yuav tsum cob qhia tej me nyuam txog txoj kev ntxuav tev . * Ntxuav tes tom qab kov nyuj thiab nyuj cov quav , thiab thaum kov quav chiv siv npoog vam npoog teb tas . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION P - 42061H ( Rev . 05 / 04 ) - sib ntxiv - 
