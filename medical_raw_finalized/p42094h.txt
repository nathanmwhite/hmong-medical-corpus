WISCONSIN DIVISION OF PUBLIC HEALTH Department of Health Services "Swimmer's Itch " ( cercarial dermatitis , schistosome dermatitis ) Disease Fact Sheet Series
Swimmer's itch yog dab tsi ? Tus mob swimmer's itch yog ib co pob khaus nyob rau ntawm daim tawv nqaij . Nws yog hom cab ( shistosomes ) ua kom muaj tus mob no . Tus kab mob no kheev raug rau noog , cov tsiaj nyob hauv dej thiab saum nruab nqhuab , thiab cov qwj ntau xwb . Tau tshawb pom tias cov noog grackles , cov noog dub liab tis , cov os , cov os caj dab ntev , cov os dej , cov nas tsuag thiab cov tshwb liag yog cov muaj tus cab no . Raws li kev loj hlob ntawm lawv lub neej , cov cab no yog cov qwj muab tso tawm los mus rau hauv dej , ces nws ntws mus raws dej , thiab muaj peev xwm nkag tau rau neeg daim tawv nqaij . Tom qab nkag tau rau hauv daim tawv nqaij sab hauv lawm , cov cab no mus nyob rau hauv thiab tuag mus , tiam sis yuav ua tau teeb meem ( allergic reaction ) rau ib txhia neeg . Tus cab uas nyob hauv neeg yuav tsis hlob , yuav tsis ua me nyuam los yog yuav tsis ua kom muaj mob mus ib txhis . Leej twg thiaj tau tus kab mob swimmer's itch ? Tsuas muaj li ib feem peb ntawm cov neeg raug tus cab swimmer's itch no thiaj li muaj mob . Cov neeg mus ua luam dej los yog taug kev hauv cov dej muaj tus kab mob no kuj yuav ua pob khaus liab . Nws kuj raug tau rau txhua tus neeg tsis hais laus los hluas , poj niam los txiv neej , tiam sis cov me nyuam yaus yog cov yuav raug ntau dua vim hais tias lawv nyiam ua luam dej thiab taug kev nyob rau ntawm tej qhov dej ntiav ntiav thiab ho ua si ntawm suab puam es cia cov dej mam qhuav ntawm daim tawv nqaij . Tus kab swimmer's itch no kuj yuav kis tau dav heev mus rau cov neeg da dej hauv cov pas dej loj nyob rau ntau thaj chaw thoob qab ntuj , xws li cov pas dej loj ( Great Lakes ) nyob rau teb chaws Mes Kas Nqaum Teb thiab tej hav suab puam ntawm ntug dej hiav txwv . Tus kab swimmer's itch no ho kis tau li cas ? Leej twg los yuav kis tau tus kab mob no yog ua luam dej los yog taug kev nyob hauv cov dej muaj tus kab mob thiab cia kom dej mam qhuav ntawm daim tawv nqaij es tsis muab phuam so kom qhuav . Nws yuav kis tsis tau ntawm ib tug neeg mus rau ib tug neeg . Cov tsos mob ntawm tus kab mob swimmer's itch zoo li cas ? Yog thaum cia cov dej muaj kab mob no qhuav ntawm daim tawv nqaij , qhov hnov ntxais ntxais ces yog tus cab no txeem los mus rau hauv daim tawv nqaij lawm . Lub pob khaus khaus ntawd yuav siv li 24 teev mam lis txog qhov loj kawg ; qhov khaus khaus ntawd yuav nyob mus li ob peb hnub . Cov tsos mob yuav ploj mus li ntawm ib lub lis piam ( week ) . Yuav ntev npaum li cas cov tsos mob mam pib tshwm sim ? Neeg kov cov dej muaj kab mob thawj zaug yuav tsis muaj pob khaus liab . Rov mus kov cov dej muaj kab mob ntxiv yuav ua rau kis tau tus kab mob thiab yuav ua rau muaj pob khaus liab . Cov tsos mob yuav tshwm sim li 1 mus txog 2 xuab moos tom qab tau kov dej lawm . Yuav muab dab tsi los kho tus mob swimmer's itch ? Tsis muaj dab tsi los kho tus mob swimmer's itch no . Ib txhia neeg kuj muab tshuaj pleev ib ce ( lotions thiab cream ) los pleev rau thaj chaw khaus ntawd kom tsis txhob khaus lawm xwb . Thaum twg koj thiaj yuav kis tau tus mob swimmer's itch ntawd ? Yuav pib muaj cov kab mob no tshum sim rau lub 5 hlis ntuj nqig mus rau lub 6 hlis ntuj xiab . Nyob hauv Wisconsin cov kab mob no yuav nyob xog li 2 lub lis piam rau yav nqaum teb ntawm cov pas  dej loj , hos yuav nyob txog li ib lub hlis rau yav qab teb ntawm cov pas dej . Nyob rau tej lub pas dej tus kab mob no kuj yuav nyob mus tas lub caij ntuj sov . Yuav ua li ca thiaj yuav txo kom tsis txhob kis tau tus kab mob swimmer's itch ? * Tom qab ua luam dej los yog taug kev hauv cov dej uas muaj cov cab mob tas muab phuam los so tsuag tsuag tam sid yuav pab tau kom tsis txhob muaj cov pob khaus . * Ua luam dej kom deb ntawm ntug . * Tsis txhob ua luam dej ntawm tej thaj chaw uas muaj qwj ntau ntau . * Tsis txhob pub dab tsi rau noog noj kom noog thiaj tsis los ze rau ntawm thaj chaw da dej . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOOGY SECTION L P - 42094H ( Rev . 05 / 04 ) - muaj ntixv - 
