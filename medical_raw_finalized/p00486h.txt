Carbapenem - Resistant Enterobacteriaceae ( CRE )
Cov Tswv Yim Tiv Thaiv rau Cov Neeg Mob thiab Cov Tsev Neeg
ENTEROBACTERIACEAE YOG DAB TSI ?
Enterobacteriaceae yog cov kab mob uas pom muaj nyob hauv tib neeg cov hnyuv ( plab hnyuv ) . Nws muaj ntau hom Enterobacteriaceae uas koj lub cev xav tau los mus zom tej khoom noj thiab cov kab mob no kuj tsis ua rau muaj teeb meem dab tsi yog nws nyob twj ywm hauv koj tej plab hnyuv xwb .
CRE YOG TXHAIS LI CAS ?
CRE txhais tias yog carbapenem - resistant Enterobacteriaceae . CRE yog ib tsev kab mob uas kho nyuaj vim nws tawm tsam cov tshuaj tua kab mob loj heev . Muaj ntau hom kab mob hauv Enterobacteriaceae kuj tawm tsam ib hom tshuaj tua kab mob uas hu ua " carbapenems . "
TUS MOB CRE NO KIS TAU LI CAS ?
Cov neeg uas noj qab nyob zoo kheev yuav tsis kis tau tus mob CRE . CRE kheev pom raug rau cov neeg uas nyob hauv txoj kev tu tus mob nyuam qhuav tshwm sim sai los yog mob mus sij hawm ntev , uas tej roj ntsha tiv thaiv kab mob hauv nruab nrog cev tsis muaj zog , los yog muaj tej cuab yeej xws li ib txoj yas uas nkag mus rau hauv lawv lub cev .
CRE kis tau thaum ib tus neeg kov tau tus neeg uas muaj tus mob , los yog kov tau cov kua dej hauv nruab nrog cev xws li cov kua faj siv tawm ntawm lub qhov nqaij to los yog cov quav .
Ib tus neeg ob txhais tes kuj yuav kis tau tus mob CRE tom qab kov tau ib tus neeg los yog cov khoom uas muaj tus kab mob nyob ntawd .
Txhais tes uas muaj tus kab mob nyob ntawd kuj yuav kis tau tus mob CRE tshwj yog muab ob txhais tes ntxuav kom yog .
YOG KUV MUAJ IB TUS MOB CRE NE YUAV UA CAS ?
1. Nco ntsoov qhia rau koj tus kws kho mob yog hais tias koj tau mus pw hauv ib lub tsev kho mob nyob lwm lub teb chaws .
2. Tsuas noj cov tshuaj tua kab mob kom raws li koj tus kws kho mob kom noj nkaus xwb . Noj kom tas nrho cov tshuaj , txawm koj yuav hnov li koj zoo dua qub lawm .
3. Cov kws kho mob thiab cov neeg hauv tsev neeg yuav tau siv xab npum thiab dej los yog cov tshuaj ntxuav tes uas muaj cawv xyaw los ntxuav tes ua ntej thiab tom qab tu koj tas .
4. Nco ntsoov qhia rau koj tus kws kho mob tias koj muaj keeb kwm mob CRE yav dhau los txhua zaus uas koj mus rau hauv ib qhov chaw kho mob .
DAB TSI UAS KUV UA TAU LOS MUS TIV THAIV KOM TXHOB KIS TAU TUS MOB CRE ?
Nws muaj ntau txoj kev yooj yim los mus txo qhov yuav kis tau tus mob CRE kom tsawg :
KEV NTXUAV TES . Ntxuav koj ob txhais tes tsis so nrog xab npum thiab dej . Muab ob txhais tes los sib txhuam ua ke kom ntev tsawg kawg 20 feeb ( seconds ) ua ntej muab yaug . Nco ntsoov ntxuav hauv cov kis rau tes thiab lub xib teg thiab sab qaum tes tib si . Ntxuav koj ob txhais tes :
UA NTEJ :
* Npaj ua zaub mov noj
* Noj mov
TOM QAB :
* Hloov daim ntaub qhwv lub qhov nqaij to
* Hnoos
* Txham
* Tshuab ntswg
* Siv chav dej
MUAB TEJ KHOOM POV TSEG KOM YOG . Muab cov khoom siv uas ntub cov kua dej hauv nruab nrog cev ( xws li , cov ntaub qhwv mob , cov ntaub qhwv pob tw , cov hnab looj tes uas siv lawm ) pov tseg tam sid .
KEV TU TSEV . Muab dej thiab xab npum los ntxuav cov thaj chaw uas tej zaum muaj tus kab mob CRE nyob ntawd ces siv cov tshuaj tu tsev xws li bleach los so kom huv .
NTXHUA KHAUB NCAWS . Muab cov khaub ncaws uas siv lawm , cov ntaub pua txaj , thiab cov ntaub npog txaj ntxhua kom tas uas yog siv cov xab npum ntxhua khaub ncaws ib txwm siv . Nco ntsoov xyuas kom cov khoom no qhuav zoo ua ntej muab los siv .
KUV TU IB TUS NEEG MUAJ TUS MOB CRE NYOB TOM TSEV . PUAS MUAJ TEJ YAM DAB TSI UAS KUV YUAV TAU FAJ SEEB ?
Tus mob CRE feem ntau cuam tshuam rau cov neeg uas muaj ib qhov teeb meem mob , tshwj xeeb yog cov uas muaj cov cuab yeej siv rau ib tus mob xws li txoj roj hmab txhuav zis los yog cov uas muaj ib lub qhov txhab los yog ib lub qhov nqaij to tsis txawj zoo .
Cov neeg uas noj qab nyob zoo yog cov yuav raug tus mob CRE no tsawg dua .
Yog hais tias koj tu ib tus neeg uas muaj tus mob CRE nyob tom tsev , nco ntsoov ceev faj ntxuav koj ob txhais tes . Nws yog ib qhov tseem ceeb uas yuav tau ntxuav koj ob txhais tes tom qab kov tau lub qhov nqaij to , tom qab koj pab tus neeg siv chav dej , los yog tom qab pab so nws quav . Thiab nco ntsoov ntxuav koj ob txhais tes ua ntej thiab tom qab kov cov cuab yeej kho mob ( piv txwv li , txoj roj hmab txhuav zis ) .
Hnav hnab looj tes tsis hais thaum twg uas koj yuav mus kov tau tej kua dej hauv nruab nrog cev los yog tej ntshav .
