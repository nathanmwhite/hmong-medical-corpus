TUS MOB ACUTE FLACCID MYELITIS ( AFM )
Tus Mob Acute flaccid myelitis ( AFM ) los yog kuj muab hu ua acute flaccid paralysis with anterior myelitis los yog polio like syndrome ( cov tsos mob zoo li tus mob tuag npab tuag ceg ) . Nws yog ib tus mob uas tsis tshua pom muaj , feem tau yog pom muaj rau cov me nyuam , uas ua teeb meem rau cov leeg xa xov hauv lub cev , uas yog muab hais kom tseeb ces yog tus txha nqaj qaum . Tus mob AFM yog tau los ntawm ib cov kab mob ntawm cov yoov chaj tsum los yog muaj nyob hauv tej chaw uas nyob ib ncig yus ( environment ) . Dab tsi ua rau muaj tus mob ? Tus mob no yog tau los ntawm cov kab mob xws li cov enteroviruses ( tuag npab tuag ceg thiab tsis yog tuag npab tuag ceg ) thiab cov kab mob aviviruses xws li tus kab mob West Nile Virus , tus kab mob Japanese Encephalitis virus , los yog tus kab mob St . Louis encephalitis virus . Lwm cov kab mob uas tej zaum yuav ua rau muaj tus mob AFM yog cov herpesviruses ( piv txwv li , tus kab mob cytomegalovirus , Epstein Barr virus ) thiab cov adenoviruses . Txawm as tus mob AFM yuav ua rau koj tej npab los yog tej ceg tsis muaj zog los , cov mob raws keeb caj ces , cov mob tau los ntawm tej khoom los yog tej chaw muaj tshuaj lom uas nyob ib ncig yus thiab tus mob Guillain Barr√© syndrome kuj ua rau muaj cov tsos mob zoo ib yam thiab . Txawm yuav tau sim kuaj los , qhov ua rau muaj tus mob AFM yeej tseem rhiav tsis tau hlo li . Dab tsi yog cov cim qhia tias yog tus mob thiab cov tsos mob ? * Sab npab los yog sab ceg tsis muaj zog cia li tshwm sim sai heev
* Tej nqaij tsis nruj li qub thiab xoob tuaj
* Lub ntsej muag nrwg los yog tsis muaj zog
* Tsis qab los
* Daim tawv muag nrwg 
* Nqos tsis tau khoom noj los yog dej haus 
* Txav tsis tau lub qhov muag mus los 
* Hais lus txha / tsis muaj lub muaj log 
* Ua tsis taus pa ( pom muaj tsawg )
 Cov kev kho tus mob yog li cas ? Kev nrhiav tau tias yog tus mob AFM kheev yog ib qho nyuaj kawg . Cov kws kho mob yuav xyuas tej hlab ntsha , qhov chaw uas tej nqaij tsis muaj zog , nqaij xoob , thiab nqaij tsis nruj los yog tsis ceev . Kev yees duab sab hauv nruab nrog cev siv hluav taws xob ( magnetic resonance imaging , MRI ) , cov kev kuaj sim cov kua dej ( cerebrospinal fluid , CSF ) , thiab cov kev kuaj sim tej hlab ntsha uas xa xov rau cov hlwb ( electromyography , EMG ) los kuj ua tau los mus sim seb puas muaj lwm yam mob . Nws tsis muajib txoj kev kho tus mob AFM uas paub tseeb . Qhov kev kho yog nyob ntawm tus tibneeg seb nws tus mob zoo li cas . Yuav tiv thaiv li cas thiaj tsis kis tau tus mob ? Yuav kom tiv thaiv tau tus mob AFM , Koj yuav tsum xub tiv thaiv qhov uas ua rau mob . Nws muaj cov tshuaj txhaj uas yuav tiv thaiv tau ib cov mob uas ua rau muaj tus mob AFM ( piv txwv li , hom tshuaj txhaj tus mob tuag npab tuag ceg ) . Tiv thaiv koj tus kheej kom yoov tshaj cum txhob tom kuj yuav pab tiv thaiv tau cov mob li AFM xws li tus kab mob St . Louis encephalitis , Japanese encephalitis , thiab West Nile Virus . Kom tiv thaiv tau cov kab mob enteroviruses uas ua rau muaj cov mob AFM , nws yog ib qho tseem ceeb uas yuav tau ntxuav ob txhais tes tsis so , txav kom deb ntawm cov neeg uas muaj tus mob , thiab ntxuav cov thaj chaw uas cov neeg mob kov tau kom huv si . BUREAU OF COMMUNICABLE DISEASES h ps : //www . dhs . wisconsin . gov / dph / bcd . htm | DHSDPHBCD@dhs . wi . gov P-01289h ( 1 / 2017 ) Wisconsin Department of Health Services | Division of Public Health
