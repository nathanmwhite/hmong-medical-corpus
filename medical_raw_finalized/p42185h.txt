WISCONSIN DEPARTMENT OF HEALTH SERVICES Division Of Public Health Mob Kiav Txhab / Mob Rwj Community Associated methicillin resistant staphylococcus aureus ( CA MRSA ) Disease Fact Sheet
Mob MRSA yog dab tsi ? MRSA yog ib hom mob hu ua Staphylococcus , los yog " staph " uas tau tawm tsam cov tshuaj tua kab mob uas yeej kheev siv kho cov neeg muajtus mob staph no . Cov tshuaj tua kab mob uas ua hauj lwm kho tau ib co mob staph , tiam sis ho tsis ua hauj lwm kho tsis tau tus kab mob MRSA mas yog cov tshuaj xws li dicloxacillin thiab cephalexin . Tus mob staphylococcus aureus pom muaj rau thaj tsam li 25 mus rau 30 feem pua ntawm cov pej xeem As Mes Li Kas uas mob rau ntawm daim tawv nqaij los yog hauv txheej npluag uas cais lub nrog cev sab hauv . Nyob rau ntawm cov muaj tus mob S . aureus , tsuas yog 1 feem pua thiaj li muaj tus mob CA MRSA xwb . Tsis pom cov tsos mob tshwm rau cov neeg feem coob tab sis yeej muaj tus mob staph los yog MRSA nyob rau ntawm lawv cov tawv nqaij los yog hauv qhov ntswg . Leej twg thiaj kheev kis tau mob los ntawm tus kab mob MRSA no ? Cov mob MRSA tshwm sim ntau rau cov neeg mob hauv tsev kho mob , cov nyob hauv tsev tu neeg laus , los yog cov mus lim ntshav . Lawv lub cev tsis muaj zog txaus , muaj mob tas mus li , los yog muaj tej hlua tso dej los yog txoj hlua yas pab ua pa . Hom mob MRSA no yog muaj los ntawm kev kho tus kab mob MRSA ( HA MRSA ) , uas ua rau cov qhov txhab phais voos tuaj , ua mob rau hauv cov hlab ntsha , thiab mob ntsws muaj dej . Tus mob Community Associated MRSA ( CA MRSA ) yog dab tsi ? Hom mob CA MRSA yog ces mob los ntawm tus kab MRSA uas kuj ua mob tau rau cov neeg tsis muaj mob dab tsis li es yeej tsis tau mus pw hauv tsev kho mob dua li . Cov mob CA MRSA kheev tshwm rau daim tawv nqaij xws li ua pob kab ntxau thiab ua rwj , tej zaum kuj ua rau voos loj tuaj . Thaum nyuam qhuav pib mob mas ib txhia neeg kuj xav hais tias yog lawv raug kab laug sab tom . Leej twg los yeej kis tau cov kab mob CA MRSA , tab sis feem ntau pom tshwm rau cov neeg ua yeeb yam tes taw ( athletes ) , cov tub rog , cov neeg raug txim , thiab cov me nyuam . Qhov ua kom kis tau tus mob CA MRSA kuj yog tawv nqaiv sib chwv , nqaij to , nqaij tu pleb , los yog kos daim tawv nqaij to , nyob coob coob ua ke , thiab tsis tu tus kheej kom huv si . Yuav kho tus mob CA MRSA li cas ? Kev kho tus mob CA MRSA yog nyob ntawm seb tus mob loj npau li cas . Cov mob rau saum daim tawv nqaij ces tsuas yog muab cov kua paug paim xwb uas tsis tas yuav siv cov tshuaj tua kab mob . Yog mob loj heev ces yuav tau noj tshuaj , los yog zaum puav , tso cov tshuaj tua kab mob nrog cov dej mus rau hauv lub cev . Koj tus kws kho mob yuav puab zoo tias yuav kho koj tus mob li cas . Kuv yuav ua li cas yog kuaj tau hais tias kuv muaj tus mob CA MRSA lawm ? Nws tseem ceeb heev yuav tau ua raws nraim li koj tus kws kho mob hais . Koj txoj kev koom tes rau qhov kho koj tus mob yuav pab kom koj zoo sai li sai tau . Ua raws li cov kauj ruam nram qab no : 1 . Ua raws nraim li koj tus kws kho mob cov lus qhia koj tu lub qhov txhab .   P - 42185H ( 06 / 2013 ) Page 2 of 2
 Developed by the Wisconsin Bureau of Communicable Diseases and Emergency Response Communicable Diseases Epidemiology Section 2 . Yog koj tau cov tshuaj tua kab mob los yog lwm yam tshuaj noj , nco ntsoov noj raws nraim li cov lus qhia . Noj koj cov tshuaj tua kab mob kom tas , txawm koj tus mob twb khees me ntsis lawm , ntshe koj tus kws kho mob hais rau koj lwm yam no xwb . 3 . Qhia rau koj tus kws kho mob paub yog koj tus mob heev zuj zus los yog twb tau ob peb hnub lawm los tseem tsis tau khees . Nco ntsoov rov qab mus raws li lub caij tau teem tseg xwv koj tus kws kho mob thiaj paub hais tias cov tshuaj nws muab rau koj puas ua hauj lwm . 4 . Qhov yuav pab kom tus mob tsis txhob kis rau lwm tus hauv koj tsev neeg koj yuav tau ua raws li cov nqe lus nram qab no kom mus txog rau thaum tus mob los yog qhov to ntawd zoo lawm : * Nquag ntxuav koj txhais tes nrog dej sov thiab xab npum . Nws tseem ceeb heev uas yuav tau ntxuav tes ua ntej mus ze lwm tus , tom qab kov lub qhov txhab , tom qab tu tej ntaub qhwv qhov txhab , thiab tom qab chwv tej kuafaj siv . Siv cov tshuaj ntxuav tes uas muaj cawv los tau yog hais tias tsis muaj cov kua faj siv lo koj txhais tes . * Qhia lwm tus kom lawv ntxuav tes tom qab lawv los nyob ze koj thiab tom qab lawv pab koj tu koj qhov mob los yog kov cov ntaub qhwv koj qhov mob , lawv lo cov kua faj siv , los yog lo lwm yam kua tawm ntawm koj lub cev los . * Cov neeg tu koj yuav tsum siv cov hnab looj tes uas huv si thiab siv tas pov tseg thaum nws kov cov kua faj siv , hloov cov ntaub qhwv , los yog tuav qhov mob uas muaj kua faj siv . Tom qab hle hnab looj tes lawm yuav tsum ntxuav tes tam sid . Muab hnab looj tes pov tseg rau hauv thoob rau khoom xos liam , ntshe ho ntxaum heev lawm xwb . Yog li no , yuav tau muab lub hnab looj tes ntawd ntim rau hauv ib lub hnab yas , muab kaw kom ceev , ces muab pov rau hauv thoob rau khoom xos liam . * Muab ib daim ntaub nplaum los yog daim ntaub huv si los qhwv daim tawv nqaij los yog qhov mob , ntshe tus kws kho mob ho qhia lwm yam no xwb . Yog muab ntaub qhwv tas lawm los kua faj siv tseem los tas zog , muab ntaub los qhwv ib txheej ntxiv . * Muab cov ntaub nplaum thiab ntaub qhwv uas ntub heev ntim rau ib lub hnab yas ua ntej yuav muaj pov rau hauv thoob rau khoom xos liam . Yog tsis ntub heev , cia li muab pov rau hauv lub thoob los tau . * Muab cov xab npum tua kab mob los da dej ua ntej yuav mus tuav lwm tus . * Yog cov kua faj siv pheej los tsis tu li , yuav tau zam txhob chwv lwm tus ( xws li , puag , tuav tes , pw ib txag ua ke ) kom txog thaum ceev tau cov kua faj siv tu lawm tso . * Tsis txhob koom nrog lwm tus siv rab chais hwj txwv , phuam da dej , los yog khaub ncaws . Yuav tau muab cov phuam da dej , khaub ncaws , thiab ntaub pua chaw uas ntub cov kua faj siv heev ntxhua dej kub nrog xab npum , los yog dej sov nrog tshuaj ntxhua khaub ncaws kom dawb ( chlorine bleach ) . Ziab rau hauv lub tshuaj ziab kom kub txog 180ºF thiaj yuav pab tua tau kab mob ua ntej lwm tus siv . Tu thiab txau tshuaj rau tej khoom thiab ib cheeb tsam uas tej zaum ho lo los yog paug tau tej kua faj siv los yog kua tawm hauv lub cev los . Muab cov tshuaj Lysol® los yog tshuaj ntxhua khaub ncaws kom dawb los so tej rooj tog , txee thiab hauv pem teb ( tov 1 khob bleach nrog rau 9 khob dej ) thiab cia nws mam qhuav nws . 
