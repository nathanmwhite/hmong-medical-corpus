WISCONSIN DIVISION OF PUBLIC HEALTH Department of Health Services Hom Kab Mob Siab D - Hepatitis D ( Delta agent ) Disease Fact Sheet Series
 Hom Kab Mob Siab D zoo li cas ? Tus Kab Mob Siab D no mas yog ib tug kab mob ua mob rau daim nplooj siab . Nws yog ib tug kab mob tsis qoos uas muaj lub npe hu ua ( delta agent ) . Tus kab mob Delta agent no tsuas ua taus mob rau cov neeg mob hom Kab Mob Siab B los yog cov neeg muaj hom Kab Mob Siab B . Leej twg thiaj raug hom Kab Mob Siab D no ? Nyob rau hauv teb chaws As Mes Lis Kas mas cov neeg ntxim yuav raug tau hom kab mob siab D mas yog cov neeg ntxim yuav raug hom kab mob siab B , yam li cov neeg siv yeeb tshuaj ( drugs ) thiab cov neeg uas ntshav tsis koog zoo ( hemophelia ) . Cov neeg uas muaj hom kab mob siab B mas kuj yog cov ntxim yuav chiv mob hom kab mob siab D thiab , yog hais tias lawv coj tus yam ntxwv uas yuav ua tau kom lawv chiv muaj hom kab mob siab D no , yam li , ( txhaj yeeb tshuaj , tsis ceev faj rau tej kev plees kev yi , yam li , cov poj niam deev poj niam los yog cov txiv neej deev txiv neej ) . Tus kab mob no ri tau li cas ? Cov kev sib kis ntawm hom kab mob siab D no mas kuj zoo li cov hau kev kis hom kab mob siab B thiab . Vim li no , yuav pom muaj rau cov neeg uas tau ntxiv ntshav los sis cov neeg uas sib koom koob txhaj yeeb tshuaj . Cov tsos mob zoo li cas ? Yuav chiv mob sai . Yuav nkees , tsis qab los , kub cev , ntuav thiab mob yag txha , ua xua los yog tawm pob . Tej zaum tsos kob zis yuav tsaus , thiab tej tawv nqaij thiab lub ntsiab muag dawb yuav daj . Qee leej neeg kuj ua mob sib khuav xwb los yog tsis ua mob li . Cov tsos mob tshwm sim sai npaum li cas ? Kuj tseem soj ntsuam tsis tau meej rau tib neeg tias thaum lub caij kis mus txog rau lub caij tib neeg chiv mob no ho ntev li cas tiag . Tau soj ntsuam kawm txog rau cov liab ( chimpanzees ) mas kuj ntev nyog li 2 - 10 lub lis piam ntawd . Thaum twg thiab hov ntev uas ib tug neeg yuav ri tau hom kab mob siab D no ? Yuav kis tau raws roj ntsha lub sij hawm tus neeg tab tom ua mob , tab sis , tus neeg yuav ri tau yooj yim tshaj mas yog lub caij yuav luag ua ntej nws chiv mob . Tus neeg muaj tus kab mob hauv nws cov ntshav lawm mas yuav ri tau tus kab mob txhua lub caij . Yuav kho hom kab mob siab D no li cas ? Yeej tsis muaj tshuaj yuav siv los kho cov neeg uas muaj hom kab mob siab D no li . Puas muaj ib txoj hau kev los kuaj txog hom kab mob siab D no ? Kuj muaj ib txoj kev kuaj uas yog soj ntsuam txog cov antibody rau hom kab mob siab D no . Lwm yam kev kuaj kom paub txog tus kab mob ua ntej yuav chiv mob mas tsuas yog muaj siv hauv tej chaw kawm tshawb txuj xwb . Yuav tiv thaiv li cas tus kab mob siab D no thiaj ri tsis tau ? Vim hom kab mob siab D no chiv ntawm hom kab mob siab B los , ua li mas yog muaj kev tiv thaiv tus kab mob siab B mas kuj yuav ua kom tus kab mob siab D no txhob chiv tau cov neeg uas ntxim yuav raug tau tus kab mob siab B .   DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION . P - 42057H ( Rev . 05 / 04 ) 