Streptococcal Pharyngitis ( Mob qa ( Strep Throat ) )
Streptococcal pharyngitis yog dab tsi ? Streptococcal pharyngitis los yog " strep throat " ( mob qa ) , yog ib tug mob rau lub qa thiab tus nru uas yog los ntawm tus kab mob Streptococus pyogenes , kuj muaj lwm lub npe hu ua Group A streptococci ( GAS ) thiab . Cov tsos mob ntawm tus mob streptococcal pharyngitis zoo li cas ? Cov tsos mob ntawm tus mob streptococcal pharyngitis muaj xws li mob qa , thaum nqos es mos qa , kub tob hau , o thiab ua qog rau ntawm caj pas , thiab nkees . Tus nru o thiab feem ntau yuav muaj kua paug . Ntawm lub qhov ncauj sab saud yuav muaj tej kab kos liab liab hu ua petechiae . Hnoos , kis qa , thiab los ntswg TSIS YOG cov tsos mob ntawm tus mob streptococcoal pharyngitis , tab sis qhia tau hais tias ua mob rau kev ua pa lawm . Nws yog Ib qho tseem ceeb kom paub hais tias mob qa feem ntau tsis yog los ntawm tus kab mob streptococcal . Thaum xoo pob liab vog thiab kub tob hau nrog rau mob qa , nws yog kub cev ua rau ib ce tawm pob ( scarlet fever ) . Yog hais tias tsis kho , tus mob streptococcal pharyngitis yuav nyob txog 2 - 5 hnub ; yog siv tshuaj tua kab mob kho yuav nyob txog 1 - 3 hnub . Qhov kub ib ce xoo pob liab vog yuav ploj mus ob peb hnub tom qab , tab sis yuav ua rau daim tawv nqaij nyias los yog hle , tshwv xeeb yog ntawm cov ntsis ntiv tes 1 - 3 lim piam tom qab . Ib tug neeg yuav kis tau tus mob streptococcal pharyngitis li cas ? Tus kab mob streptococcal pharyngitis feem ntau yog kis tau los ntawm kov los yog chwv lwm tus neeg uas mob streptococcal pharyngitis . Cov neeg muaj tus kab mob no yuav kis tus mob , tshwj xeeb yog thaum muaj kab mob mus thoob qhov txhia chaw ( outbreak ) . Leej twg thiaj yuav kis tau tus mob streptococcal pharyngitis ? Leej twg los yeej kis tau tus mob streptococcal pharyngitis , tab sis feem ntau raug rau cov me nyuam muaj hnub nyoog mus kawm ntawv lawm . Yuav ntev npaul li cas tus kab mob streptococcal pharyngitis mam li tshwm tom qab kis tau lawm ? Lub sij hawm rau tus kab mob streptococcal pharyngitis ncu yog li 1 - 3 hnub . Yuav kuaj tau tus mob streptococcal pharyngitis li cas ? Kuaj paub tias yog tus mob streptococcal pharyngitis ces yog muab ib tug pas rwb mus tub hauv lub qa los kuaj . Yuav siv sij hawm li 2 hnub mam li paub . Ob peb xyoos dhau los no , kuj muaj ob peb hom kev kuaj tau sai uas siv pas rwb mus tub hauv caj pas . Txawm hais tias cov kev kuaj sai sai no kuaj tsis tau zoo heev los tsuas siv sij hawm li 15 feeb xwb ces twb paub lawm . Yuav kho tus mob streptococcal pharyngitis li cas ? Txhaj ib koob tshuaj penicillin los yog siv tshuaj tiv thaiv kab mob mus li 10 hnub los kho tus mob streptococcal pharyngitis . Tus neeg muaj tus kab mob streptococcal pharyngitis yuav mob mus ntev npaum li cas ? Tus neeg mob streptococcal pharyngitis yuav tsis muaj mob tom qab 24 xuab moos yog siv cov tshuaj kom yog los kho . Yog tsis kho , qhov yuav kis tau mob rau lwm tus yuav yog mus li lawm ob peb lub lis piam tom qab cov tsos mob ntawm tus mob pharyngitis twb tsis muaj lawm . Cov me nyuam muaj - tshuav ntxiv - tus mob streptococcal pharyngitis yuav tsum tsis txhob rov qab mus kawm ntawv 24 xuab moos tom qab siv cov tshuaj tiv thaiv kab mob thiab qhov kub tob hau twb zoo lawm . Teeb meem ntawm tus mob streptococcal pharyngitis yog dab tsi ? Ob qhov teeb meem loj ntawm tus mob streptococcal pharyngitis yog mob ib ce ua kub ua no thiab post - streptococcal glomerulonephritis uas yog ua mob rau lub raum o . Mob ib ce ua kub ua no yog ib qho teeb meem loj tej zaum kuj tshwm sim zaum puav yog hais tias tsis kho tus mob streptococcal pharyngitis . Cov tsos mob ntawm tus mob ib ce ua kub ua no kuj muaj xws li plawv nres , mob thiab o rau tej pob tes pob taw , nws txawj txav nws , uas yam li tsis tau ua dab tsi rau li , kub tob hau , xoo pob liab vog , thiab ua cov me nyuam pob rau sab hauv qab daim tawv nqaij . Tej zaum tus mob ua kub ua no kuj yuav ua kom cov npog tej hlab ntsha , hlab pas , hlab cua kom puas mus li . Tus mob ua kub ua no pib 2 - 5 lis piam tom qab tus mob streptococcal pharyngitis . Tus mob ua kub ua no tsis tshua pom muaj nyob rau Mis Kas teb rau thaum 1970's tab sis , tsis paub tias yog li cas , cov neeg muaj tus mob no ho nce siab tuaj txij li thaum nruab nrab ntawm xyoo 1980's los mus . Post - streptococcal glomerulonephritis yog ib qho teeb meem uas tsis tshua pom muaj , uas tshwm sim li 10 hnub tom qab tau tus kab mob streptococcal lawm es yuav ua rau lub raum tsis ua hauj lwm mus li ib lub sij hawm . Cov tsos mob kuj muaj xws li tso tsis tshua tau zis , tso tau cov zis tsaus tsaus , ib ncig ntawm qhov muag muaj ntsis o , thiab nkees heev . Tej zaum kuj yuav ua rau muaj ntshav siab thiab . Kev kho mus sij hawm ntev yuav pab tau zoo heev . Yuav ua li cas thiaj tiv thaiv tau tus kab mob streptococcal pharyngitis thiab cov teeb meem ? Paub kom ntxov thiab kho tus mob streptococcal pharyngitis yog qhov tseem ceeb los tiv thaiv kom txhob kis thiab muaj teeb meem nrog rau tus mob GAS . Cov neeg uas tau tshuaj tiv thaiv los siv rau tus mob streptococcal pharyngitis yuav tsum siv kom tag cov tshuaj raws li hais kom siv . Muaj qhov tshawb pom hais tias kev tsis haus mis nyuj nyoos thiab noj tej khoom muab mis nyuj nyoos los ua yuav pab tau kom tsis txhob raug tus mob GAS . Cov neeg uas muaj keeb kwm muaj mob ib ce ua kub ua no yuav tsum tau siv cov tshuaj tiv thaiv kab mob prophylaxis kom txog rau thaum yam tsawg muaj hnub nyoog 40 xyoo thiab , muaj tej cov , yuav tau siv mus tas lub neej . Cov neeg uas tau kov cov neeg muaj tus kab mob streptococcal pharyngitis puas yuav tau siv cov tshuaj tiv thaiv kab mob ? Tsis siv . Tsuas yog cov neeg muaj cov tsos mob thiab kuaj tau hais tias muaj tu mob rau Group A streptococci ( Streptococcus pyogenes ) thiaj yuav siv cov tshuaj tiv thaiv kab mob xwb .
