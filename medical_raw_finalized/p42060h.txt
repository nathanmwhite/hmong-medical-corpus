Wisconsin Department of Health Services Division of Public Health Cab nqe lauj ( Hookworm ) Disease Fact Sheet
Tus mob cab nqe lauj zoo li cas ? Cab nqe lauj yog ib tus cab tos noj lwm tus roj ntsha nyob hauv neeg cov hnyuv . Cov kas thiab cov cab laus yuav nyob hauv txoj hnyuv mos thiab ua tau mob rau txoj hnyuv . Leej twg thiaj raug cov cab nqe lauj no ? Cov neeg uas nyob rau hauv cov cheeb tsam huab cua sov , noo uas tsis tu zoo yog cov yuav raug tau tus mob cab nqe lauj no yog hais tias lawv mus ko taw liab los yog lwm cov kev uas cia rau lawv tej tawv nqaij mus lo tau cov av uas muaj tus kab mob . Cov me nyuam uas ua si rau ntawm tej thaj av uas muaj tus kab mob kuj ua mob tau thiab . Kab mob cab nqe lauj ri li cas ? Tus kab mob cab no yuav kis tsis tau ncaj qha ntawm ib tug neeg mus rau lwm tus . Cov qe cab no mas nyob hauv cov quav ntawm ib tus neeg uas muaj tus mob . Yog hais tias ib tus neeg uas muaj tus mob mus tso quav sab nraum zoo ( ze tej nroj tsuag , hauv ib lub vaj , los yog ib thaj teb ) los yog hais tias muab cov quav ntawm ib tus neeg uas muaj tus mob coj mus siv ua chiv , cov qe yuav poob rau hauv cov av . Ces cov qe yuav loj tuaj thiab daug , tso cov kas tawm ( cov me nyuam cab ) . Cov kas yuav loj hlob mus ua ib tus kab ua txeem tau mus rau hauv neeg daim tawv nqaij . Neeg yuav kis tau tus mob cab nqe lauj thaum mus taw liab mus tsuj tau cov av uas muaj tus mob nyob ntawd . Cov tsos mob ntawm tus mob cab nqe lauj no zoo li cas ? Khaus ib ce meem txom thiab ua ib cov pob khaus kheev yog thawj cov cim qhia tias tau tus mob . Cov tsos mob no tshwm sim thaum cov kas txeem mus rau hauv daim tawv nqaij . Ib tus neeg uas raug tus mob tsis hnyav heev mas kuj tsis pom muaj tsos mob dab tsi . Ib tus neeg uas raug tus mob hnyav mas yuav ua rau mob plab , raws plab , tsis qab los noj mov , poob ceeb thawj , nkees thiab cov ntshav tsuag . Yog mob ntev mus tsis zoo mas yuav ua rau tus me nyuam taj thiab tsis kheev hlob . Yuav sai npaum li cas tom qab kis tas es cov tsos mob mam li tshwm sim ? Cov tsos mob yuav yog ntev txog tsheej lis piam mus txog tsheej hli mam li pom tshwm tom qab tau tus mob , nws kuj nyob ntawm tus neeg raug hnyav los raug sib thiab seb nws lub cev puas tau txais cov iron txaus mus pab ntxiv nws cov roj ntsha . Yuav ua cas thiaj paub hais tias raug tus cab nqe lauj no ? Tso quav coj mus rau qhov chaw kuaj kab mob kuaj mas yuav pom cov qe cab nqe lauj nyob rau hauv cov quav . Yuav kho tus mob cab nqe lauj no li cas ? Tus mob cab nqe lauj no kheev kho tau ntev li 1 mus rau 3 hnub uas yog siv cov tshuaj uas koj tus kws kho mob ua ntawv mus yuav . Cov tshuaj no mas ua tau hauj lwm zoo thiab pom zoo li kuj ua rau muaj lwm yam mob qho me ntsis xwb . Yog tias koj mob cov ntshav tsuag sab mas yuav tau noj tshuaj ntxiv ntshav muaj iron pab . Yuav tiv thaiv li cas thiaj tsis raug tus cab nqe lauj no ? Txoj kev tiv thaiv kom tsis raug tus mob cab nqe lauj mas yog yuav tsum tau tu tej chaw pov khoom kom zoo , tshwj xeeb yog teeb tsa tej chaw pov quav kom zoo . Av hmo ntuj ( night soil ) ( cov av uas xyaw tib neeg cov quav ) thiab dej xyaw tsig quav mas yog ib yam tsis zoo coj mus siv ua chiv . Yuav tsum rau khau thaum mus tsuj tej chaw uas ntxim muaj tus mob cab nqe lauj no nyob ntawd . Developed by the Wisconsin Bureau of Communicable Diseases Communicable Diseases Epidemiology Section 
