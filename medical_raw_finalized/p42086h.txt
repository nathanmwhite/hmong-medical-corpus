WISCONSIN DIVISION OF PUBLIC HEALTH Department of Health Services Tus Mob - Rocky Mountain Spotted Fever ( tick - borne typhus fever ) Disease Fact Sheet Series
Tus mob Rocky Mountain spotted fever zoo li cas ? Tus mob Rocky Mountain spotted fever ( RMSF ) yog ib tug mob los ntawm cov zuam dev uas muaj tus kab mob hu ua ( Der macentor variabillis ) , thiab lwm cov zuam . Txij xyoo 1980 txog rau xyoo 2003 no tsuas muaj 16 tus neeg raug tus mob no hauv lub xeev Wisconsin no . Feem ntau cov mob no mas yog mus kis ntawm lwm lub xeev los xwb . Leej twg thiaj li yuav kis tau tus mob RMSF ? Tus mob RMSF yeej tsis muaj kiag li los yog nyob rau lub xeev Wisconsin no . Feem ntau , cov tib neeg raug coob rau cov xeev hauv qab teb sab hnub tuaj hauv teb chaws As Mes Lis Kas no . Txawm lub npe mob tis li saum no , los tus mob tsis tshua pom tshwm nyob cov xeev laj roob ntawd . Cov tib neeg raug ntau yog cov me nyuam yaus thiab cov neeg hluas . Yeej paub tias thaum twg raug tus mob no mas yeej yog raug cov zuam muaj kab mob tom xwb . Tus mob RMSF no ri li cas ? Thaum raug cov zuam uas muaj kab mob , yam li American dog tick , lone - star tick los yog cov wood tick ) tom mas yuav ua mob RMSF . Tsis tas li , yog tej tawv nqaij lam mus nphav tau cov zuam no cov kua nruab nrog cev los yog cov quav mas kuj yuav kis tau tus kab mob no thiab . Tsis pom tib neeg yuav kis tau rau tib neeg , los yog , tsiaj kis rau tib neeg tau . Cov tsos mob ntawm tus mob RMSF no zoo li cas ? Thaum raug tus mob RMSF mas yuav ua rau tus neeg kub cev heev sai tuaj( uas yuav mob li no ntev li 2 - 3 lis piam ) , mob taub hau heev , nkees , mob tob tob rau tej nqaij pob txha , ua daus no thiab tawm pob . Cov pob pib tshwm ntawm tej ceg los yog caj npab thiab kuj pom tshwm rau qab xib taws los yog xib teg tib si , ces yuav huam sai sai mus thoob ib ce . Cov pob no kuj yuav sib txawv me ntsis ntawm ib leeg mus rau lwm leej . Thaum kis tas , hos ntev mam pom cov tsos mob tshwm ? Yuav pom tsos mob tshwm li 3 - 14 hnub tom qab raug zuam tom tas . Yog raug tus mob RMSF no ib zaug lawm puas yuav raug ntxiv dua ? Yog raug tus mob no ib zaug lawm mas yuav tsis rov raug ntxiv dua lawm . Yuav kho tus mob RMSF no li cas ? Yuav siv cov tshuaj hu ua tetracycline los yog cov chloramphenicol los kho tus mob no . Yuav ua li cas tiv thaiv tau kom tus mob RMSF no txhob ri tau ? Yog mus tsham rau tej thaj chaw muaj zuam coob mas yuav tsum tau soj xyuas tej ris tsho thiab tej tawv nqaij seb puas muaj zuam . Ua li no mas kuj yuav pab txo kom tsis txhob raug zuam tom . Siv tshuaj tua zuam los tsuag rau tej ceg thiab tej ris tsho kuj yuav pab tau kom zuam tsis txhob lo tau rau ntawd . Nquag txiav nyom ncig tej qab vag tsib taug los tej laj kab mas yuav txo kom tsis muaj zuam coob nyob rau tej ntawd . - txuas ntxiv -
  Yuav rho tus zuam tawm li cas ? Muab tus ciaj tais los mus tais tus zuam ze ze rau ntawm daim tawv nqaij zuam tom ntawd , ces rho thiab rub tus zuam tawm . Yog tsis muaj tus ciaj tais , no ces muab hnab looj tes los looj tes , los yog muab ntawv tiag tes , ces mam mam siv ob tug ntiv tes los mus rho thiab rub tus zuam tawm . Tsis txhob siv tes dawb tes npliag los mus rho tus zuam tawm . Ceev faj tsis txhob nyem , zuaj , los nkaug tus zuam tsam nphav raug cov taug hauv tus zaum lub cev . Thaum rho tus zuam tawm lawm , muab tshuaj ntxuav kab mob los ntxuav lub qhov txhab thiab ntxuav tes kom huv si . Yog rho tsis tau tus zuam tawm tas , no ces hu , los yog , mus ntsib tus kws kho mob . Thaum pom tus zuam mas yuav tsum rho tawm sai sai . Thaum mus rau tej qhov chaw muaj zuam , yuav tau xyuas ntsis saib puas pom zuam ntawm yus lub cev . Yog rho tau tus zuam tawm li 3 teev thaum zuam tom tas ntawd no ces tej zaum kuj yuav tsis ua taus mob . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION . P - 42086H ( Rev . 05 / 04 ) 
