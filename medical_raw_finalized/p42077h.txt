Pediculosis ( dev mub , tuv ntau ntau )
Pediculosis yog dab tsi ? Pediculosis yog muaj tuv ntau heev . Feem ntau muaj tuv nyob rau tej khaub ncaws , tshwj xeeb yog nyob rau ntawm tej nqaws cov leej leeg sab hauv ntawm tej ris tsho uas puab rau daim tawv nqaij . Cov tuv muaj nyob ntau heev rau tej qhov uas muaj plaub ntawm lub cev xws li hauv puab tais , saum cov plaub muag thiab tej hwj txwv . Cov tuv nyob ntawm lub cev thiab cov tuv nyob ntawm lub pawj noj neeg cov ntshav thiab yuav ua kom khaus heev . Leej twg thiaj kis tau pediculosis ? Leej twg los yeej kis tau tuv , txawm yuav yog hnub nyoog laus los hluas , poj niam los txiv neej , haiv neeg twg , los yog tus neeg nyiam huv los tsi nyiam . Cov tuv keev pom muaj ntau ntawm cov neeg nyob coob sib ti ua ke , tej chaw tsis huv uas tsis tshua hloov khaub ncaw los yog tsis ntxhua khaub ncaws . Qhov loj , keev pom muaj tuv ntawm cov neeg uas quag sib deev . Cov tuv ntawm lub cev sib kis tau li cas ? Cov tus yuav kis tau ntawm ib tug neeg mus rau lwm tus kov tau qhov chaw muaj tuv ntawm tus neeg muaj cov tuv , los yog sib qiv ris tsho tsis ntxhua hnav , los yog tej txaj chaw uas tus neeg muaj cov kab mob tau nyob los yog pw lawm . Txawm hais tias muaj lwm txoj kev yuav kis tau los , feem ntau yog kis los ntawm kev sib deev . Vim hais tias yuav cov tuv yuav tsum nteg cov qe thiab cov qe yuav tsum tau tej chaw sov so mas cov qe thiaj daug tau me nyuam , ces qhov uas neeg yuav kis tau cov qe rau lwm tus mas tsawg heev . Tsiaj puas yuav kis tau tuv ? Tsis tau . Cov tuv nyob ntawm tsiaj tsis kis rau neeg . Tus yam ntxwv ntawm pediculosis zoo li cas ? Qhov xub qhia tau hais tias muaj tuv ces yog khaus ncig thaj chaw uas muaj tuv tom . Khaus rau hauv puab tais yuav tau mus kuaj seb puas muaj qe nyob rau thaj chaw ntawd . Sib zog khawb yuav ua rau kom voos thiab ua ib tug mob ntxiv nyob rau thaj chaw ntawvd . Cov tuv nyob hauv pawj tsis kis kab mob . Cov tuv nyob ntawm lub cev yuav kis tau tej yam kab mob uas yuav ua rau kom muaj ib phaum mob xws li typhus los yog kub ib ce , ua npaws tas rov ua dua , uas yeej tsis pom muaj nyob rau hauv Wisconsin los yog teb chaws As Mes Liv Kas . Tus yam ntxwv tshwm ntawm tus mob yuav sai npaum li cas rau ? Tej zaum yuav yog li 2 mus rau 3 lub lim piam rau tus neeg ntawd mam li hnov khaus heev . Tus neeg muaj tuv yuav muaj mus ntev npaum li cas rau nws kis rau lwm tus ? Tuv muaj peev xwm kis tau ntev li ntev tau tshwj xeeb yog lawv tseem muaj sia nyob ntawm tus neeg mob los yog cov khaub ncaws . Yuav ua li cas thiaj tiv thaiv tau kom tsis txob kis tau pediculosis ? Tsis txhob kov cov neeg muaj cov kab no thiab lawv cov khoom , xws li khaub ncaws thiab tej txaj chaw . Yog nyob sib ti thiab yeej nrog cov neeg muaj tuv sib deev yuav tsum tau mus kuaj . Cov khaub ncaws thiab ntaub pua txaj uas tus neeg muaj tuv tau siv nyob rau 2 hnub thaum paub hais tias muaj tuv lawm yuav tau muab ntxhua hauv cov dej kub kom siab tshaj 130Â°F los yog muab ziab rau hauv lub tshuab ziab rau qhov kub tshaj plaws mus li 20 nas this . Lwm cov khoom ces muab ntxhua qhuav los yog ntim rau hauv hnab yas mus li 10 hnub kom cov tuv thiab cov qe tuag . Tsis tas li xwb , niam txiv yuav tsum xyuas seb puas muaj tuv nyob ntawm tus me nyuam yog pom hais tias khaus heev . Tsis pom zoo kom muab tshuaj tua tuv pleev los yog txua rau thaj chaw muaj kab mob ntawd . Thaum tuv tsis nyob ntawm neeg lub cev lawm nws yuav nyob tau mus ntev npaum li cas ? Thaum tsis nyob rau ntawm lub cev thiab tsis muaj ntshav noj lawm , cov tuv uas nyob rau ntawm lub cev yuav nyob tau mus li thaj tsam 10 hnub hos cov tuv uas nyob rau ntawm lub pawj yuav nyob mus li thaj tsam 24 xuab moos . Yuav muab dab tsis los kho tus kab pediculosis ? Muaj ob peb yam tshuaj zawv plaub hau uas yeej siv los tua tuv . Tshuaj zawv plaub hau los yog tshuaj ntxuav uas muaj 1 % tshuaj permethrin yuav muaj peev xwm tua tau dev mub thiab cov qe sai tshaj . Cov tshuav permethrin nyob tau ntev thiab yuav tua tau cov tuv mus lawm ob peb hnub tom qab pleev thawj zaug . Pleev ib zaug xwb yeej txaus tua tuv thiab cov qe lawm , muaj tej cov kws txawj qhia tias kom pleev ib lwm ntxiv ib lub lim piam tom qab pleev thawj zaug . Txawm hais tias nyob rau lwm lub teb chaws cov tshuaj permethrin tsis ua hauj lwm , nyob rau As Mes Liv Kas no kuj pom tau hais tias kuj ua hauj lwm . Cov tshuaj zawv plaub hau uas muaj cov tshuaj pyrethrin tua tau tuv sai tab sis tsis nyob ntev rau ntawm lub cev es ho pab tua cov qe ntxiv , yog li ntawd nws uas tsis tau hauj lwm zoo . Pom zoo kom siv cov tshuaj zawv plaub hau ob zaug nyob rau 7 - 10 hnub thiaj tua tau cov qe tuv . Cov tshuaj zawv plaub hau muaj cov tshuaj malathion thiab lindane yuav tsum tau ntawv sau ntawm kws kho mob los thiaj yuav tau xwb . Cov tshuaj lindane tua tau cov tuv qeeb kawg nkaus ( mus li ob pe xuab moos ) thiab tua tau cov qe tuv qeeb kawg nkaus . Tsis pom zoo kom siv cov tshuaj lindane rau me nyuam yaus , los yog poj niaj xeeb tub los yog muaj me nyuam mob liab , thiab tsuas yog siv tau thaum lwm hom tshuaj tsis ua hauj lwm los yog tiv tsis ta lawm xwb . Siv cov ntsuaj lindane tsis yog , los sis siv ntau tshaj yuav ua rau tsis zoo . Muaj xov xwm tawm nyob rau lwm lub teb chaws uas tsis yog nyob rau As Mes Liv Kas hais tias cov tshuaj lindane tua tsis tau tuv . Hais txog muaj tuv nyob rau ntawm plaub muaj , pleev cov roj ( petroleum ointment ) 3 - 4 zaug txhua hnub mus li 8 - 10 hnub yuav pab tau zoo . Vim hais tias tuv nyob rau ntawm cov khaub ncaws ntau , tsuas yog nyob rau ntawm daim tawv me ntsis rau thaum nws tom xwb , cov neeg muaj tuv tsis txhob siv cov tshuaj tua dev mub . Yuav tiv thaiv tuv , tej khaub ncaws thiab ntaub pua txaj uas tus neeg muaj tuv ntawd tuav lawm yuav tsum muab ntxhua thiab ziab rau qhov kub tshaj plaws kom thiaj tua tau cov tuv thiab cov qe . - Tshuav ntxiv -
