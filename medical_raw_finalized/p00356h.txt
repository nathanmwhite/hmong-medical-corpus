Cov Mob Vancomycin - intermediate / resistant Staphylococcus aureus ( VISA / VRSA ) Mob VISA thiab VRSA Yog Dab Tsi ? VISA thiab VRSA yog hais txog Staphylococcus aureus , los yog hom kab mob uas tawm tsam cov tshuaj tua kab mob vancomycin , tab sis cov mob los ntawm cov kab mob no kuj muaj lwm cov tshuaj kho tau thiab . Cov Mob VISA / VRSA tshwm sim qhov twg ? Cov mob VISA thiab VRSA kheev kis tau los ntawm tej chaw kho mob xws li cov tsev kho mob loj , tab sis kuj tsis ri mus rau hauv lub zej zos . Leej twg thiaj kis tau cov mob VISA / VRSA ? Cov mob VISA thiab VRSA tsis tshua pom muaj thiab kheev tshwm sim rau hauv cov tib neeg uas muaj mob loj rau hauv lub cev , tau txais cov tshuaj vancomycin kho los lawm ntev , los yog cov muaj khoom kho mob nyob hauv lub cev xws li cov roj hmab txhuav zis thiab cov tshuab pab ua pa . Cov noj qab nyob zoo kuj tsis tshua kis tau tus mob VISA los yog VRSA . Cov mob VISA / VRSA kis tau li cas ? VISA thiab VRSA kis tau los ntawm lub cev chwv nrog cov muaj tus mob los yog kov tau cov thaj chaw thiab cov cuab yeej siv kho mob uas muaj tus kab mob nyob ntawd . Yuav kom tiv thaiv tau txoj kev kis ntawm ib tus neeg mob - mus rau - ib tus , cov kws ua hauj lwm kho mob , cov neeg mob , cov tsev neeg thiab cov tuaj xyuas neeg mob yuav tsum ntxuav lawv txhais tes tom qab chwv nrog cov neeg mob los yog kov tau cov thaj chaw , cov khoom thiab cov cuab yeej siv kho mob hauv ib ncig tus neeg mob nyob . Cov tsos mob ntawm cov mob VISA / VRSA zoo li cas ? Cov neeg mob uas kis tau tus mob VISA los yog VRSA yuav pom muaj cov tsos mob tsis loj heev , li cas los cov kab mob no yuav ua tau rau mob hnyav xws li mob bacteremia ( mob rau hauv cov hlab ntsha khiav mus los ) , mob ntsws muaj dej ( kheev muaj rau cov neeg mob ntsws los yog cov muaj lub tshuab pab ua pa ) , endocarditis ( mob rau cov hlab plawv ) , thiab osteomyelitis ( mob rau cov pob txha ) . Tus neeg mob yuav ua dab tsi yog xav tias tsam tau tus mob VISA los yog VRSA ? Tsis hais leej twg uas xav tias tsam tau hom mob no yuav tau mus ntsib ib tus kws kho mob .
