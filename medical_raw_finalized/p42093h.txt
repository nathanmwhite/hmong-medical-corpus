Tus mob Streptococcus pneumoniae , Invasive ( Pneumococcal Disease )
Tus mob ( Streptococcal pneumoniae ( kabmob Pneumococcal ) zoo li cas ? Streptococcus pneumoniae yog ib hom kab mob uas muaj nyob rau ntawm lub qhov ntswg thiab lub qa . Tej zaum mas tus kab mob no kuj ua mob nhyav taus rau cov me nyuam yaus , cov neeg laus laus thiab cov neeg uas lawv lub nruab nrog cev tsis muaj zog . Tus kab mob Streptococcus pneumoniae yog tus kab mob uas keev ua rau me nyuam yaus mob pob ntseg ( otitis media ) , kis ua mob rau cov roj ntsha thiab ua mob ntshws dej rau cov neeg uas lawv lub nruab nrog cev kev tiv thaiv tsis muaj zog thiab cov laus neeg . Thaum soj ntsuam pom tus kab mob Streptococcus pneumoniae no hauv cov ntshav , cov kua paj hlwb los yog lwm qhov chaw ntshiab huv lub cev lawm mas txhais hais tias tus mob no nhyav lawm . Tib neeg kis tau tus mob Streptococcus pneumoniae no li cas ? Feem ntau tib neeg muaj tus kab mob no rau ntawm lawv tej hlab pas tab sis lawv kuj tsis muaj mob . Tus kab mob Streptococcus pneumoniae yuav kis ntawm tus neeg mob mus rau lwm tus yog thaum ib tus neeg nqus tau tus neeg mob cov kab mob thaum tus neeg mob ho hnoos los yog txham . Peb kuj tsis paub meej hais tias vim li cas tus mob no ho kis rau qee leej neeg xwb , es ho tsis kis rau lwm leej lwm tus . Yuav ua li cas thiaj paub tias yog tus mob no thiab yuav kho tus mob Streptococcus pneumoniae no li cas ? Thaum muab tus neeg mob cov kua nruab nrog cev , yam li , ntshav los yog kua paj hlwb mus kuaj thiab ncu mas youv paub tias yog tus kab mob Streptococcus pneumoniae . Nyob ntawm saib tus kab mob no kis rau lub cev qhov twg mas cov tshos mob yuav chiv mob raws li qhov chaws nws kis . Tus kab mob Streptococcus pneumoniae no yuav ua tau mob rau cov roj ntsha ( blood infections ) thiab rau daim npluag qhwv paj hlwb ( meningitis ) . Yuav muab tshuaj tua kab mob los kho tus mob Streptococcus pneumoniae . Vim tib neeg tau siv qee cov tshuaj tua kab mob luam thuam , ua li mas tej zaum yog tus kab mob no muaj zog heev ces cov tshuaj tua tsis tau lawv thiab . Yuav tiv thaiv tus kab mob invasive Streptococcus pneumoniae no li cas ? Kuj muaj ib koob tshuaj txhaj hu ua "pneumococcal " siv los tiv thaiv rau tus kab mob Streptococcus pneumoniae no . Tau pom zoo siv koob tshuaj no rau cov neeg uas lub nruab nrog cev kev tiv thaiv tsis muaj zog , los yog cov neeg laus uas muaj 65 xyoos rov saud . Tsis ntev tas los no , koob tshuaj no kuj tau kev tso cai siv rau cov me nyuam mos muaj hnub nyoog 2 xyoos rov hauv lawv thiab . Yuav kom tiv thaiv txhob pub tus kab mob no ri ntau mas thaum hnoos los yog txham yuav tsum vov lub qhov ncauj qhov ntswg , ces yuav tsum ntxuav tes tsis so kom huv si ua ntej yuav ua dab tsi tas nrho .
