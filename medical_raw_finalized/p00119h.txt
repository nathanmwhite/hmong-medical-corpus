Mob Paratyphoid yog dab tsi ? Mob Paratyphoid yog ib tug mob sib kis zoo heev . Yog 3 hom kab mob Salmonella Paratyphi : S. Paratyphi A , S. Paratyphi B , thiab S. Paratyphi C ua kom chiv tus mob no . Hom twg los yeej ua mob tau , tab sis hom S. Paratyphi C mas muaj tsawg . Hom mob no kuj muab tso ua ke nrog hom mob ua npaws tshaj yeej ( typhoid fever ) muaj lub npe hu ua enteric fever . Leej twg thiaj tau tus mob paratyphoid ? Leej twg los yeej raug tau tus mob paratyphoid no , tiam sis cov neeg mus ncig xyuas cov teb chaws tsis tau vam meej xws li Asia , Africa , Central America , thiab tshwj xeeb cov mus rau cov teb chaws Asia qab teb thiab Mes Kas qab teb yog cov yuav raug zoo dua . Tus mob paratyphoid no kis tau li cas ? Tus mob paratyphoid kis tau los ntawm noj tau tej khoom los yog haus tau tej dej uas cov neeg muaj tus mob no tej quav tej zis paug rau , los yog kis ncaj nraim ntawm ib tug neeg mus rau ib tug . Tej tsiaj muaj khauj khaum uas mus muab hauv tej kwj deg tsis huv los kuj yuav nqa tau cov kab mob no los thiab , tib yam li tej txiv hmab txiv ntoo thiab zaub uas yog muab neeg tej quav los ua chiv ywg rau . Tej zaum tsiaj nyeg kuj yog ib qho chaw nkaum rau tus kab mob S. Paratyphi thiab , tiam sis qhov no tsis tshua pom muaj . Cov tsos mob ntawm tus mob paratyphoid zoo li cas ? Tus mob paratyphoid yuav ua rau kub kub ib ce , mob tob hau , tsis qab los noj mov , ntuav , thiab cem quav los yog raws plab . Tus neeg mob tus po kheev o tuaj . Thaj tsam li 30 % ntawm cov neeg tau tus mob no yuav muaj tej thaj liab doog rau ntawm lawv hauv siab hauv thawj lub lis piam uas pib mob . Cov thaj liab doog no yuav tsob ntshav uas tsis tshua pom tseeb rau cov neeg uas cev nqaij daim tawv dub zog . Cov uas mob hauv cov hnyuv yuav muaj cov tsos mob zoo li mob hnyuv tws : yuav hnov mob chob nkuav hauv txoj hnyuv mus rau sab plab mog sab xis . Cov cim , cov tsos mob thiab qhov tshwm sim los ntawm tus mob typhoid thiab tus mob paratyphoid tsuas sib txawv me me xwb . Tus mob typhoid yog tus ib txwm ntseeg tias keev muaj ntau dua , mob heev tshaj , thiab hnyav dua tus mob paratyphoid . Kev tshawb pom tsis ntev los no qhia hais tias tus mob paratyphoid ( tsuas yog tus kab mob S. Paratyphi A ) yog tus ua kom nquag muaj tus mob enteric nyob rau tej thaj chaw , thiab yeej paub tsis tau qhov txawv ntawm ob tug mob typhoid thiab paratyphoid no li . Yuav sai npaum li cas tom qab kis tau lawm tus mob mam li tshwm ? Yuav hnov mob Paratyphoid li ntawm 1 rau 10 hnub tom qab kis tau lawm . Lub sij hawm tus kab mob no hlav nyob hauv cov me nyuam yaus mas sai heev . Rau ntawm cov laus mas tus mob no yuav maj mam hlav tuaj mus , tiam sis rau ntawm cov me nyuam yaus ces yuav mob sai tam siv . Yuav sai npaum li cas cov tsos mob mam tshwm sim tom qab tau tus mob no ? Cov tsos mob ntawm tus mob paratyphoid mas feem ntau tshwm tuaj li 1 mus rau 10 hnub tom qab tau tus mob lawm . Rau cov me nyuam mas tus kab mob yuav ncu nyob hauv lub cev sai dua nov . Cov tsos mob yuav maj mam tswm ib qho me ntsis tuaj rau cov laus , tab sis yuav sai heev rau cov me nyuam . Ib tus neeg tau tus mob no yuav ris tus mob mus ntev npaum cas ? Paub tsawg kawg tias tus mob no yuav ua ib tus mob zwm rau hauv lub cev tas mus lub neej tom qab tau tus mob lawm , tiam sis zoo li cov neeg uas tau mob S. Paratyphi tsis tshua pom muaj tus kab mob no zwm hauv nws lub cev npaum li cov uas tau mob S. Typhi . Puas yuav cais los yog muab cov neeg muaj mob no tshem tawm ntawm hauj lwm los yog tsev kawm ntawv ? Cov neeg uas mob paratyphoid hnyav heev yuav tsum tau muab tshem tawm ntawm cov hauj lwm zov me nyuam , tu neeg mob , los yog ua noj ua haus mus txog rau thaum tso quav mus kuaj 3 zaug es tsis muaj dab tsi li lawm , uas yog 24 teev sib nrug txhua zaus , thiab tsawg kawg 48 teev tom qab noj tshuaj tas lawm , thiab yuav tsum tsis txhob luv dua ib lub hlis tom qab tau tus mob lawm . Yog tau sib chwv los yog nyob ze ua ke lawm puas yuav tau mus kuaj ? Cov nyob ua ib tse thiab cov muaj kev sib cuag thiab sib chwv yuav tsum tsis txhob mus ua cov hauj lwm xws li ua zaub mov , zov me nyuam , thiab tu neeg mob , yam tsawg kawg tso quav mus kuaj 2 - zaug sib laws liag , uas yog 24 - teev sib nrug es tsis muaj dab tsi kiag lawm tso Puas yuav kho tau tus mob paratyphoid ? Cov neeg tau tus mob paratyphoid yuav tsum mus nrhiav kev kho tam sid . Cov tshuaj tua kab mob yuav kho tau tus mob paratyphoid no zoo kawg li thiab . Muaj ib co tshuaj tawm tshiab uas kho tau cov neeg muaj tus kab mob no zoo heev , tiam sis yuav tau rov nqa quav mus kuaj kom paub tseeb tias zoo lawm tiag . Yuav tiv thaiv li cas kom tsis txhob tau tus mob typhoid ? Thaum mus ncig rau tej qhov chaw uas muaj tus mob paratyphoid , tsis txhob noj tej khoom tsis siav los yog haus cov dej tsis ntim hauv hwj , los yog haus tej dej khov ( ice ) . Yuav tsum nco ntsoov ntxuav tes kom huv .
