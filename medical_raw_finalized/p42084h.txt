WISCONSIN DIVISION OF PUBLIC HEALTH Department of Health Services Raug Ricin Lom Disease Fact Sheet Series
Racin yog dab tsi ? Ricin yog ib yam plhaws taug nyob rau hauv cov noob taum Castor ( Ricinus communis ) thaum muab zom los mus ua roj . Cov roj Castor no tau siv coj los mus yaug plab cem quav , tab sis nyem no feem ntau tsuas muab siv ua cov kua nplua roj rau tej chaw tsim khoom thiab siv ua tej khoom los ntawm tawv tsiaj . Cov taum Castor no mas kuj muaj thoob ntuj thiab muaj rau tej thaj chaw qhuav qhawv hauv teb chaws As Mes Lis Kas no . Cov taum Castor no mas kuj loj me ntsis cov taum hu ua pinto no , doog thiab txaij dawb , thiab muaj ib pluaj kaus dawb tsem tsawv rau tom ib ces noob taum . Cov taum no kuj tau tis lub npe hu ua zuam zais plab ntshav . Cov taum no tsis siv los ua khoom noj . Kev raug lom yuav muaj tshwm sim tom qab nqus tau , noj tau , los yog raug txhaj cov taum Castor no . Leej twg thiaj raug ricin lom tau ? Kuj tsis pom neeg raug cov taug ricin . Yog yuav raug tau mas kuj yog nqus tau , noj tau , los yog muab los txhaj xwb . Tib neeg uas lawv xav txo lawv txoj sia kuj txhob txwm noj cov noob taum Castor no , thiab yog siv ua tshuaj lom neeg thiab npaj los tua neeg xwb . Nyob hauv lub xeev Wisconsin no mas yeej yog tsis pom muaj tshwm sim kiag los yog , tab sis , kuj pom muaj ib zaug rau xyoo 1990 uas muaj neeg tau tsim cov taug ricin no . Thaum raug ricin lom , ua cov tsos mob zoo li cas ? Yog noj tau cov noob taum Castor uas muaj taug los yog tej yam muaj cov taug mas yuav ua rau raws plab , ntuav , mob plab ntswj , plab hnyuv los ntshav , daim siab , thiab lub raum , thiab lub plawv yuav tsis ua hauj lwm . Lub plawv kuj yuav dhia ceev . Yog nqos tau lub noob taum kheej mas kuj yuav tsis ua mob hnyav npaum li yog muab lub noob taum xo zom hauv qhov ncauj . Yog nqus tau tej plua plav uas muaj cov taug ricin mas kuj yuav hnoos , nkees , kub cev , xeev siab , mob ib ce , ua pa nyuaj , mob hauv siab , thiab ua rau tej tawv nqaij thim xem ( cyanosis ) . Yog nqus tau tej plua plav uas muaj cov taug ricin no mas kuj ua tau kom lub ntsws thiab lub plawv tsis ua hauj lwm . Thaum pom muaj ib pab neeg coob coob nyob ib thaj tsam tau chiv mob tib lub sij hawm ua ke mas yog lawv tau raug cov taug ricin uas muaj ntau nyob nrog tej huab cua lawv nqus tau . Nws yog ib txog kev ua phem los mus lom tib neeg . Yog tau txhaj cov taug ricin no mas yuav ua rau thaj nqaij ntawm qhov chaw txhaj ntawd lwj , ua rau tej cuab yeej hauv nruab nrog cev tsis ua hauj lwm , thiab kawg tuag xwb . Txhua txoj kev uas yuav ua kom raug tau cov taug no mas yeej tsis zoo kiag li vim tias yog raug tau lawm ces kuj yuav txo tau txoj sia . Yuav ntev npaum li cas cov tsos mob mam li tshwm sim ? Lub sij hawm thaum nphav raug cov taug tas mus txog thaum pom cov tsos mob tshwm mas tsuas yog li 1 teev mus rau 12 teev los ntev zog ntawd xwb . Yog noj tau tej yam khoom noj muaj cov taug racin los yog cov taum Castor mas yuav chiv mob li 2 - 3 teev tom qab ntawd xwb . Yog hais tias nqus tau cov taug no raws pa cua mas yuav chiv mob li 3 teev tom qab . Tej zaum kuj yuav ntev ntau teev tom qab ntawd mam chiv mob los kuj muaj thiab . Cov taug Ricin no ri li cas ? Cov taug no tsis lam sib kis tau , tsis yog ib yam uas yuav kis tau ntawm ib leeg mus rau lwm leej . Tus tib neeg yuav tsum nqus tau , noj tau los yog raug txhaj cov taug no xwb thiaj li yuav kis tau . Yuav kho li cas yog tau raug tus taug ricin no ? Yeej tsis muaj tshuaj los mus cawm li yog hais tias raug tus taug no lom lawm . Yuav yog mus pw hauv tsev kho mob kho tej mob uas tus taug no ua mob xwb . - txuas ntxiv -
   Yuav muaj dab tsi tshwm sim yog tsis nrhiav kev kho yog raug ricin lom ? Yog thaum uas raug mob hnyav mas yuav ua rau lub raum , lub ntsws , lub plawv thiab tej hlab ntsha tsis ua hauj lwm , lub cev qhuav dej ces kawg tuag xwb . Yuav ua li cas thiaj tiv thaiv tau kom tsis txhob raug ricin lom ? Tsis txhob cog cov taum Castor rau hauv tsev los yog cog rau ntawm tej chaw uas tib neeg yuav nphav tau . Cov noob taum Castor no mas zoo saib ntxim nyiam mas me nyuam yaus yuav xav mus kov . Tsis txhob lam noj tej noob los yog tej taum uas yus tsis paub zoo tias yog yam dab tsi . Tsis txhob lam haus cov roj taum Castor no los ua tshuaj . Yog koj pom tej tsos mob li piav los saum no , yuav tau mus ntsib kws kho mob sai tam sid . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION . P - 42084H ( Rev . 05 / 04 ) 
