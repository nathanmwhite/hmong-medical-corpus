Mob Zaws Plab - Salmonellosis
Mob Zaws Plab - Salmonellosis zoo li cas ? Salmonellosis yog ib tug mob uas feem ntau huam mob rau hauv cov plab nyhuv thiab tej zaum muaj nyob hauv cov zis , hauv cov ntshav los yog lwm qhov chaw hauv lob cev nqaij . Knob Hauv lob xeev Wisconsin no mas tus mob no yog ib tug mob ua mob zaws plab ntau tshaj . Leej twg thiaj raug tau tus mob no ? Tsis hais leej twg , tus mob no yeej tsis xyeej . Tus kab mob zaws plab salmonella ri li cas ? Tus kab mob Salmonella kis tau rau lub caij thaum haus tau cov dej los yog noj tau tej khoom noj tsis huv uas muaj tus kab mob no , thiab nphav raug tus neeg , los tus tsiaj , muaj tus kab mob no cov qhuav . Cov tsos mob ntawm tus mob salmonellosis no zoo li cas ? Cov neeg uas raug tus kab mob salmonella kuj yuav raws plab hauj sim los yog raws plab heev , mob plab , kub ib ce , thiab ntuav me ntsis li ob peb hnub . Kev kis ua mob rau cov ntshav mas kuj muaj tsawg , tiam sis yog thaum raug mas yuav ua mob nhyav heev , yog raug rau cov me nyuam yaus thiab cov neeg laus laus . Yuav ntev npaum li cas tom qab raug tus mob no tas mam pom tsos mob tshwm sim ? Yuav yog 18 mus rau 36 teev tom qab nphav raug tus kab mob , los yog kuj huam mob sai dua li 12 teev rau 72 teev tom qab uas raug tus kab mob tas mas yuav pom tsos mob tshwm sim . Tus kab mob salmonella no nyob qhov twg ? Tus kab mob Salmonella muaj nyob nrog rau tej khoom noj thiab ntawm tej chaw cia khoom noj . Tus kab mob no muaj nyob rau hauv tej nqaij nyoos , tej qaib , qe , tej mis , tej khoom noj ua muab mis los ua , uas tsis tau muab cov kab mob tua ( unpasteurized ) . Tib neeg kuj yuav raug tus kab Salmonella ntawm tej tsiaj xws li me nyuam qaib , aub , miv thiab nab qas . ( Saib Daim ntawv qhia txog tej kab mob los ntawm nab qa hu ua Reptile - Associated Salmonella ) Tus neeg raug mob Salmonella nws yuav muaj tus mob no ntev npaum li cas ? Lub sij hawm uas tus neeg raug tus mob Salmonella tseem muaj tus kab mob nyob hauv nws cov quav ( txawm tias tus mob tub ntaug lawm ) kuj sib txawv thiab , feem ntau mas kuj yog li ob peb hnub mus rau tsheej lis piam kuj muaj . Cov me nyuam mos thiab co neeg ua taus siv tshuaj tus kab mob los kho mas lob sij hawm muaj tus kab mob no kuj yuav ncua ntev txog tsheej hli los muaj . Muaj li 1 % ntawm cov neeg laus thiab 5 % ntawm cov me nyuam uas muaj hnub nyoog 5 xyoos rov hauv kuj yuav tso tus kab mob no los nrog quav ntev txog li ib lub xyoos los ntev dua ntawd . Puas yuav cais cov neeg raug tus kab mob no ntawm chaw ua hauj lwm los yog kawm ntawv ? Vim tus kab mob Salmonella no nyob hauv cov quav , mas cov neeg uas tab tom raws plab thiab mus plob tsis so tswj tsis tau ( xws li cov me nyuam mos liab , me nyuam yaus , thiab tej tus neeg uas xiam oob khab ) mas yuav tau saib xyuas lawv nruj me ntsis . Feem ntau cov neeg uas raug mob tas yog lawv tso quav khov kho lawm ces lawm rov qab mus ua hauj lwm los mus kawm ntawv tau lawm . Yuav tau qhia kom lawv yuav tsum ntxuav tev kom hu si tom qab lawv mus siv tsev plob tas . Cov neeg hauj lwm ua zaub mov noj , cov neeg uas tu neeg mob , thiab cov me nyuam uas nyob rau tom chaw zov me nyuam yuav tsum tau kev tso cai ntawm tseem fwv saib xyuas pej xeem kev noj qab haus huv hauv lub zos ua ntej yuav rov mus ua hauj lwm tau . - Txuas ntxiv - Puas muaj tshuaj kho tus mob salmonellosis no ? Feem ntau ntawm cov neeg raug tus mob salmonella lawv lawv kuj txawj zoo tuaj . Tsuas yog yuav tau haus dej kua ntau mus yug lub ces kom lob cev tsis txhob qhuav . Cov neeg uas raug kab mob zaws plab feem ntau mas kuj tsis tsis siv tshuaj tua kab mob los tshuaj raws plab dab tsi kho lawv . Yuav ua li cas tiv thaiv tus mob salmonellosis no ? 1. Yuav tsum faj ntsoov tias qe , nqaij qaib , nqaij nyug thiab nqaij npuas uas tseem nyoos mas yeej muaj tus kab mob no xwb mas yuav tau txuag kom zoo . * Muab cov hnab yas tom khw los ntim cov nqaij nyoos kom kua ntshav tsis nrog rau lwm yam khoom noj . * Thau tej khoom no mus yuav los txog cia hauv rhawv txias tam sid tsis txhob cia ntev cuab tha rau qhob chaw sov . * Muab nqaij cia rau theem hauv qab hauv lub rhawv txias kom kua ntshav thiaj tsis nrog mus rau lwm yam khoom noj . * Yuav tsum muab xab npum ntxuav tej laug cam kom hu si thaum siv txhoov dab tsi tas , ua li no thiaj yuav tiv thaiv kom tsis txhob muaj kab mob sib kis rau tej khoom noj lwm yam . * Tsis txhob noj nqaij nyoos los sis tej nqaij uas ua tsis siav zoo . * Thaum ua noj yuav tau xyuas kom zoo tias qhov khoom noj yeej kub thiab siav thawm nruab plaw tsis hais thaum siv lub microwave los rhaub kuj tib yam . 2. Tsis txhob noj qe nyoos , qe tsis siav zoo , los yog tej khoom noj uas xyaw qe nyoos . 3. Tsis txhob siv los haus tej mis uas tsis tau muab cov kab mob tua ( unpastrurized ) . 4. Muab xab npum ntxuav tes kom hu si ua ntej thiab tom qab yuav npaj pluas mov noj . 5. Cob kom me nyuam yaus ntxuav lawv tej tes ua ntej yuav noj mov , thiab tom qab lawv tau kov tsiaj tas . 6. Yuav tsum muab xab npum ntxuav tes kom hu si txhua zaus mus siv tsev plob tas .
