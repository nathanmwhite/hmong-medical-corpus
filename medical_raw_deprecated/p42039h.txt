Wisconsin Department of Health Services Division of Public Health Tus Mob Raws Plab Clostridium difficile Pseudomembranous colitis , Antibiotic - associated diarrhea Disease Fact Sheet
 Tus Mob raws plab Clostridium difficile zoo li cas ? Tus Kab mob C . difficile yog ib tug kab mob ua noob kab mob muaj txawm hauv plab hnyuv ntawm cov me nyuam tsis tau muaj 2 xyoos , tab sis kuj kheev tsis pom muaj rau cov me nyuam uas muaj 2 xyoos rov saud . Tus kab mob C . difficile no yog ib tug kab mob uas keev ua rau me nyuam mob plab thiab raws plab thaum lawv noj cov tshuaj tua kab mob hu ua antibiotic . Puas muaj tej yam yuav ua tau kom raug tus kab mob C . difficile infections ( CDI ) no ? Thaum twg muaj tej yam ua rau cov kab mob nyob txawm hauv plab hnyuv qhuav no txawv txav mas yuav ua rau tus kab mob C . difficile huam thiab nws yuav tso ib cov taug ua kom raws plab . Tej yam zoo li yaug hnyuv quav , cia txoj roj hmab nqus kua tsib ntawm qhov ntswg nyob ntev dhau , thiab tau phais plab hnyuv quav , tej no yuav ua kom tus mob no sawv tuaj . Thaum siv cov tshuaj tua kab mob antibiotics , yam li penicillin ( ampicillin ) , clindamycin thiab cephalosporins luam thuam mas yuav ua rau tej kab mob uas yeej muaj txawm hauv cov hnyuv txawv txav ces yuav ua mob raws plab CDI . Cov tsos mob ntawm tus mob CDI zoo li cas ? Yog mob CDI sib mas kuj yuav tso quav ua kua tuab nto , thiab tsw phem heev . Thaum mob hnyav mas yuav mob plab , raws plab thiab tso quav ntshav ua ntswg lej thiab mob plab ntswj . Yuav ua cas thiaj kuaj paub tias yog tus kab mob CDI no ? Thaum kuaj quav yuav pom tus kab mob C . difficile no cov taug nyob hauv . Yog ncu pom tus kab mob tab sis kuaj tsis tau cov taug mas kuj paub tsis meej tias puas yog tus kab mob CDI no thiab . Yuav kho tus mob CDI no li cas ? Thaum kuaj tau tus kab mob CDI lawm mas kws kho mob yuav hloov cov tshuaj tua kab mob . Yuav tsum tau saib cov neeg mob uas raws plab tau ntev lawm kom zoo thiab ntsuam xyuas lawv cov roj ntsha kom tsis txhob qhuav dej . Cov tshuaj raws plab yam li Lomotil® los yog Imodium® mas kuj yuav ua kom haj yam raws plab , uas li mas tsis txhob siv cov tshuaj no kiag li . Tus kab mob CDI no ri li cas ? Tus neeg mob CDI yuav tso cov noob kab mob los nrog quav , ua li mas yuav kis ntawm ib leeg rau lwm leej tau . Cov noob kab mob yuav muaj sia nyob nruab tha txog li 70 hnub , mas yog thaum cov neeg tu mob tu cov neeg mob nphav tau cov quav ntawm tej twj / chaw ( hauv pem teb , lub tais cug quav , lub tais tso quav tej ntawd ) mas yuav kis tau tus kab mob C . difficile . Yuav ua li cas thiaj yuav tiv thaiv tau tus kab mob CDI no ? Yuav tsum ntxuav tes kom zoo thiab tu tej yam uas lo quav ( yam li ntaub tiag me nyuam quav ) kom zoo mas thiaj yuav tiv thaiv kom tus mob no ri tsis tau . Tej chaw uas kis tau cov noob kab mob C . difficile lawm mas yuav tsum muab tshuaj tua kab mob uas muaj tshuaj dawb los mus ntxuav . Yuav tau tsis txhob lam siv cov tshuaj tua kab mob hu ua antibiotics luam thuam mas thiaj yuav tsis raug tau tus kab mob raws plab CDI no . Developed by the Wisconsin Bureau of Communicable Diseases Communicable Diseases Epidemiology Section
