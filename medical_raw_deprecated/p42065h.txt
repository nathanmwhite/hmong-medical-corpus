WISCONSIN DIVISION OF PUBLIC HEALTH Department of Health Services Tus Mob - Kawasaki Syndrome ( Kawasaki Disease ) Disease Fact Sheet Series
 Tus mob Kawasaki zoo li cas ? Tus mob Kawasaki ua mob kub ceb rau cov me nyuam yaus . Tsis paub lub hauv paus chiv keeb ntawm tus mob Kawasaki no . Leej twg thiaj li raug tau tus mob Kawasaki no ? Feem ntau cov me nyuam mos liab thiab cov me nyuam yaus muaj hnub nyoog 5 xyoos rov hauv ntxim raug tus mob no . Tsis pom muaj tus mob no raug rau cov me nyuam uas muaj hnub nyoog 8 xyoo rov saud lawm . Tus mob Kawasaki ri tau li cas ? Tsis tau paub meej tias tib neeg kis tus mob no li cas thiab ho ri tau tus mob no li cas . Pom tau tias tus mob no tsis kis ntawm ib tug neeg mus rau lwm tus . Cov tsos mob ntawm tus mob Kawasaki zoo li cas ? Txhua tus neeg raug tus mob no mas txawm siv tshuaj tua kab mob los mus daws tus kub los yeej tsis ntxim li . Tus mob yuav ntoog ntev li 5 hnub thiab yuav ua rau lub ces tawm pom liab vog , qog ntshav o , qhov muag , di ncauj , qa thiab nplaij liab ploog . Cov pob no tshwm rau lub cev , ces tej zaum yuav pom txhais tes thiab tej ntiv tev hle tawv lom zaws . Yog raug tus mob no ib zaug lawm puas yuav raug taus ntxiv ? Kuj tau paub tias tus mob rov huam tom qab dua tab sis kuj muaj tsawg kawg nkaus . Yuav kho tus mob Kawasaki li cas ? Feem ntau cov neeg mob yuav tsum tau mus pw tim tsev kho mob thiab saib xyuas ntshis . Cov tshuaj siv los kho yog cov tshuaj Aspirin thiab immune globulin . Tus mob Kawasaki no puas ua tau mob nyhav lwm yam ? Lwm yam mob uas tus mob no ua kuj muaj , yam li mob coronary artery aneurysms ua yog cov hlab ntsha hauv lub plawv txawj xoob thiab su tuaj . Lwm yam cuab yeej hauv nruab nrog cev kuj ua mob tau thiab . Kwv yees li 1 - 2 % ntawm cov neeg uas raug tus mob no kuj tuag . Yuav tiv thaiv tus mob Kawasaki li cas ? Tam sim no kuj tseem tsis tau paub tias yuav tiv thaiv tus mob no li cas . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION . P - 42065H ( Rev . 05 / 04 ) 