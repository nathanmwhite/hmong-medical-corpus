WISCONSIN DIVISION OF PUBLIC HEALTH Department of Health Family Services Kab Mob Lom Me Nyuam Mos Botulism , Infant Disease Fact Sheet Series
 Kab mob lom me nyuam mos yog dab tsi ? Tus kab mob botulism no muaj peb hom : nyob hauv cov zaub mov ( saib daim ntawv qhia txog "Botulism , Foodborne"), me nyuam mos thiab nqaij to . Tus kab mob lom me nyuam mos ( infant botulism ) los yog lwm lub npe hu ua mob ntawm txoj hnyuv ( intestinal botulism ) yog los ntawm noj tau cov kab mob hu ua Clostridium botulinum , ces mus hlav rau hauv cov hnyuv , ua ib co txab tsis zoo rau cov leeg mob hauv txoj hnyuv . Tus mob no feem ntau raug rau cov me nyuam mos ( cov me nyuam tsis tau muaj 1 xyoos ) , tiam sis kuj raug rau cov neeg laus uas cov hnyuv muaj teeb meem thiab . Cov tsos mob ntawm tus kab mob lom me nyuam mos zoo li cas ? Thawj cov tsos mob ntawm tus mob no yog tso quav tawv , tsis tshua noj mis , tsis tshua nquag xam ub xam no thiab nkees heev . Qhov nkees yuav nkees ib yam thoob lub cev , thiab yuav hnyav zuj zus mus li 1 mus rau 4 hnub , tej zaum mas tsuas xuab moos puav xwb cov tsos mob yeej tshwm heev lawm . Nws tsis kub ib ce , ntshe ho muaj lwm yam mob nrog no xwb . Tus mob yuav ua ntau yam txaus ntshai , xws li yuav pib mob me ntsis mus rau mob heev hauj sim thiab tuag tau . Cov tsos mob yuav tshwm sai npaum li cas ? Lub sij hawm txij li thaum nqos tau tus mob mus txog rau thaum pib pom cov tsos mob mas paub tsis tau li . Tej zaum mas cov tsos mob kuj tshwm sai tam sid , li xuab moos puav xwb , los yog tej zaum kuj siv sij hawm ntev mus li hnub puav . Qhov uas nkees heev tsis muaj zog mas kuj siv sij hawm li 1 mus rau 4 hnub thiab nws yuav mob hnyav txaus coj tus me nyuam mus cuag kws tshuaj . Leej twg thiaj raug tus kab mob lom me nyuam mos no ? Tas nrho cov me nyuam mos uas raug tus kab mob no yog cov tsis tau muaj 1 xyoos; 95 % ntawm cov me nyuam no twb tsis tau muaj 6 hli . Cov neeg laus uas muaj teeb meem ntawm cheeb tsam txoj hnyuv kuj yuav raug tau hom kab lom me nyuam mos no thiab . Tus kab mob lom me nyuam mos kis tau li cas ? Tus kab mob lom me nyuam mos yuav sib kis tsis tau . Tsis tau teev tseg tias muaj neeg - kis - tau - rau - neeg . Yuav kom kis tau tus kab mob no mas , tus me nyuam mos yuav tsum noj tau cov kab mob , ces cov kab mob mam mus hlav thiab ua kua txab tsis zoo rau hauv txoj hnyuv . Puas muaj dab tsi yuav kho tau tus kab mob lom me nyuam mos no ? Muaj cov tshuaj hu ua botulism immune globulin ( BIG ) yuav kho tau tus kab mob lom me nyuam mos no , uas yuav tsum tau pib kom ntxov li ntxov tau thaum nyuam qhuav mob . Kev pab tu kom zoo nyob rau hauv ib lub tsev kho mob kuj yog ib qho yuav tsum tau ua thiab . Ib cov me nyuam mos mas yuav tsum tau ib lub tshuab pab lawv ua pa yog hais tias lawv txoj hlab pas tsis ua hauj lwm lawm . Yuav tsum tsis txhob muab cov tshuaj tua kab mob antibiotics los siv tshwj tias ntshe ho muaj lwm yam mob nrog no xwb . Yog tsis kho tus kab mob no ne yuav muaj dab tsi tshwm sim ? Tus kab mob lom me nyuam mos yuav ua rau tus me nyuam tuag tau vim ua tsis taus pa . Yuav tsum saib ntsoov cov me nyuam mos uas tau tus kab mob no nyob hauv tsev kho mob .  Yuav tiv thaiv tus kab mob lom me nyuam mos no li cas ? Tus kab mob no muaj nyob thoob qhov txhia chaw . Cov chaw uas paub tias muaj , xws li zib muv , yuav tsum tsis txhob muab rau cov me nyuam tsis tau muaj 12 lub hlis noj . Tiam sis , zib muv kuj yuav tsis ua li cas rau cov muaj 1 xyoos rov saud . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION P - 42032H ( Rev . 05 / 04 ) 