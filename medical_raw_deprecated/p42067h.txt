WISCONSIN DIVISION OF PUBLIC HEALTH Department of Health Services Mob Ruas - Leprosy ( Hansen's Disease ) Disease Fact Sheet Series
 Mob Ruas zoo li cas ? Mob Ruas yog ib tug mob muaj rau ntawm cov tawv nqaij thiab tej paj hlwb uas yog los ntawm tus kab mob bacteria hu ua Mycobacterium leprae . Kab mob ruas muaj ob hom loj npe hu ua lepromatous thiab tuberculoid . Tus mob ruas Tuberculoid mas tsis yog tus kab mob ntsws hu ua Tuberculosis . Leej twg thiaj raug tus mob ruas no ? Tus mob no feem ntau pom muaj tshwm rau cov teb chaws Es Xias Qab Teb , Es Xias Qab Teb Hnub Tuaj , cov teb chaws sov nyob Africa thiab tej cheeb tsam hauv teb chaws Latin As Mes Lis Kas . Kuj pom muaj qee cov neeg nyob rau yav qab teb hauv teb chaws As Mes Lis Kas muaj tus mob no tab sis , tau paub hais tias cov neeg no yog ib cov neeg thoj nam los yog neeg tsiv lwm teb chaws tuaj uas lawv yeej muaj tus mob no thaum lawv nyob rau lawv teb chaws lawm . Cov tsos mob ruas zoo li cas ? Hom mob ruas lepromatous mas ua rwj kiav txhab ntau rau ntawm daim tawv nqaij thiab tseem yuav huam ntau dua thiab . Thaum kis rau hauv qhov ntswg mas kuj yuav ua rau lub qhov ntswg ua kaub puab , los ntshav thiab txhaws ; yog kis rau lub qhov muag mas kuj yuav ua rau lub ntsiab muag o thiab mob . Hos hom mob ruas tuberculoid mas yuav ua qhov txhab tsawg dua rau ntawm tej tawv nqaij thiab tsis hnov mob . Yuav ua rau txhais tes , txhais taw thiab lwm qhov chaw ntawm lub cev loog . Hom mob ruas Lepromatous mas sib kis tau yooj yim dua hom mob ruas tuberculoid . Thaum kis tas yuav sai npaum li cas thiaj pom cov tsos mob tshwm ? Yuav yog li ntawm 9 lub hli mus rau 20 xyoo tej mam pom cov tsos mob tshwm . Hom mob ruas tuberculoid mas feem ntau yuav ntev li 4 xyoos tom qab kis tas mas thiaj pom cov tsos mob tshwm , hos hom mob ruas lerpomatous mas yuav yog li 8 xyoo tej ntawd thiaj li yuav pom cov tsos mob tshwm . Tus mob ruas no ri tau li cas ? Kuj tsis tau paub meej txog tias yog sib kis li cas tiag , tab sis , kuj paub hais tias yuav tsum yog tau nyob ze tus neeg mob ruas lepromatous uas tsis kho li ntev heev mas thiaj yuav kis tau tus mob no ( yam li ib tsev neeg nyob ua ke ) . Thaum tus neeg mob tshuab ntswg tej ntawd mas tus kab mob tawm ntawm tus neeg mob lub qhov ntswg ya raws pa cua ces yog lwm tus neeg ho nqus tau los yog tus uas muaj nqaij ntuag tej ntawd ho nphav raug ces yuav kis tau . Yog leej niam uas tsis kho li mas nws kuj yuav kis tau rau nws tus me nyuam mos nyob hauv nws plab thiab . Thaum twg thiab yuav ntev li cas tus neeg mob yuav ri tau tus kab mob ruas no ? Feem ntau , yog muab cov tshuaj dapsone los yog cov tshuaj clofazimine kho tau li 3 lub hlis lawm , los yog cov tshuaj rifampin kho tau li 3 hnub lawm no ces tus neeg yuav kis tsis tau rau lwm tus lawm . Tus neeg uas nws tus mob kis tsis tau rau lwm tus lawm mas nws yeej mus ua nws hauj lwm los yog kawm ntawv tau . Yuav tiv thaiv tus mob ruas no li cas ? Hauv ib tsev neeg uas muaj ib tug neeg mob ruas , yam li cov me nyuam , mas yuav tsum tau kuaj ntshis ib xyoos ib zaug kom nto tsib lub xyoos tom qab nws tau mus nphav txog tus neeg mob ntawd . Cov neeg nyob ua ib tse nrog tus neeg mob ruas lepromatous uas muaj hnub nyoog 25 xyoos rov hauv mas yuav tau noj tshuaj tiv thaiv . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE  COMMUNICABLE DISEASE EPIDEMIOLOGY SECTION . P - 42067H ( Rev . 05 / 04 ) 