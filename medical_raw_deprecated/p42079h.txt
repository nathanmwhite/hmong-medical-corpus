WISCONSIN DIVISION OF PUBLIC HEALTH Department of Health Services Pseudomonas folliculitis ( Pseudomonas aeruginosa ) Disease Fact Sheet Series
Pseudomonas folliculitis yog dab tsi ? Pseudomonas folliculitis yog ib tus mob o nyob rau ntawm cov hauv paus plaub hau uas yog los ntawm tus kab mob hu ua P . aeruginosa . Tus mob no pom muaj rau ntawm cov neeg uas siv cov dab dej kub ( hot tub ) , cov dab dej kub npau ( Whirlpools ) , mus ncu hauv chav kub ( saunas ) , da dej hauv lub pas dej ( swimming pool ) , ua zawv zawg hauv pas dej thiab kev kho mob hu ua physiotherapy hauv lub pas dej . Leej twg thiaj tau tus kab mob Pseudomonas folliculitis ? Tsis hais leej twg uas kov tau cov dej muaj tus kab mob P . aeruginosa yuav tau tus mob Pseudomonas folliculitis . Tus Kab mob P . aeruginosa muaj nyob rau qhov twg ? Pseudomonas aeruginosa hlav zoo heev nyob rau tej qhov chaw sov so thiab noo noo thiab kheev muaj nyob rau tej av , dab ntxuav tais diav thiab cov kav dej ntws , hauv dab da dej , cov ntaub pua tsev thiab cov dej hauv tsev . Cov tsos mob tus mob Pseudomonas folliculitis zoo li cas ? Xub thawj yuav pom tus mob Pseudomonas folliculitis ua ib co pob khaus , thiab yuav txia mus ua ib co qhov liab doog thiab mob thiab / los yog ua pob zoo li pob kab ntxaus muaj paug . Cov pob no yuav tshwm tuaj rau ntawm kav hlaub thiab ntawm sab caj npab saum toj thiab ntawm ncej puab . Cov pob khaus no yuav loj heev thiab yuav muaj nyob thoob lub cev , tsuas tseg ntawm lub tsawj teg thiab qab xib taws xwb . Tej zaum kuj yuav dias tob hau , xeev siab , ntuav , mob plab ntswj lees , mob qa nrog cov pob khaus , txhaws ntswg , mob qhov muag , thiab kub ib ce . Cov pob khaus yuav mob heev dua rau ntawm thaj chaw uas cev ris tsho da dej npog cov dej muaj tus kab mob nyob ntev rau ntawm daim tawv nqaij . Yuav ntev npaum li cas tom qab kis tau tus kab mob Pseudomonas folliculitis lawm tus mob mam li tshwm ? Lub sij hawm siv ncu tus kab mob " Pseudomonas folliculitis " yog li ntawm 48 teev ( thaj tsam li 8 teev mus rau 5 hnub ) tom qab kis tau los ntawm cov dej muaj tus kab mob . Yuav kuaj li cas thiaj paub hais tias yog tus kab mob Pseudomonas folliculitis ? Muab cov kua paug ntawm cov pob ntawm daim tawv nqaij los mus kuaj seb puas yog tus kab mob Pseudomonas aeruginosa . Yuav kho tus kab mob Pseudomonas folliculitis li cas ? Cov pob khaus ua kis los ntawm tus kab mob no yuav txawj zoo tsis tas muab tshuaj rau los tau . Muab cov tshuaj tiv thaiv pob khaus los pleev kom txhob khaus khaus . Yog li cas cov dab da dej kub npau thiab cov dab tsau dej kub thiaj yog cov chaw zoo rau tus kab mob Pseudomonas aeruginosa ? * Dej sov so ua rau tus kab P . aeruginosa loj hlav zoo . * Cov dej kub hauv cov dab dej tsau ua kom cov hauv paus plaub hau ntxi loj ces ua rau cov kab mob nkag tau yooj yim mus rau .  * Neeg cov plhaws muaj tej yam zoo rau cov kab mob P . aeruginosa thiab ua kom nws loj hlav zoo . * Cov dej kiv hauv lub dab dej ua rau cov tshuaj tua kab mob tsis ua hauj lwm zoo , tshwj xeeb cov dab dej uas yog muab ntoo ua . Yuav tiv thaiv cov kab mob Pseudomonas folliculitis li cas ? Tu thiab tswj cov pH thiab cov tshuaj tua kab mob hauv lub dab dej kom zoo yuav tiv thaiv tau kom tus kab mob " Pseudomonas folliculitis " tsis txhob loj hlav tau hauv cov dej kub . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION P - 42079 ( Rev . 05 / 04 ) 
