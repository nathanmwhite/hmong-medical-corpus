WISCONSIN DIVISION OF PUBLIC HEALTH Department of Health Services Mob Cab - Amebiasis ( amebic dysentary ) Disease Fact Sheet Series
Mob Cab - Amebiasis zoo li cas ? Mob Cab Amebiasis yog tus kab mob cab me me hu ua Entamoeba histolytica ua mob cab rau hauv cov nhyuv . Nyob hauv lub xeev Wisconsin muaj kwv yees li 10 - 15 tus neeg raug tus kab mob cab no txhua xyoo . Leej twg thiaj raug hom cab amebiasis no ? Cov cab no yeej tsis xyeej leej twg , tab sis pom raug ntau rau cov neeg mus tsham teb chaws , los yog cov neeg tuaj ntawm cov teb chaws huab cua sov tuaj . Kuj pom muaj ntau rau cov teb chaws txom nyem nyob tsis huv . Tsis tas li , kuj pom muaj rau cov neeg ua nyob hauv cov tsev koom uas nyob tsis huv . Cov txiv neej ua deev txiv neej kuj yuav kis ua mob taus , tab sis , qee zaum mas kuj tsis pom lawv muaj tsos mob tshwm sim xwb . Cov cab Amebiasis ri tau li cas ? Thaum noj tau tej khoom noj tsis huv muaj cov qe cab mas yuav kis tau tus kab mob no . Thaum nphav raug tus neeg mob , los yog tej yam nws siv uas lo nws cov quav mas kuj yuav kis tau tus kab mob no . Cov tsos mob ntawm cov cab amebiasis no zoo li cas ? Cov neeg tau nphav raug tus kab mob cab no kuj yuav mob nhyav , mob sib khuav los yog tsis pom tsos mob dab tsis tshwm li kuj muaj . Kwv yees li , ib tug ntawm 10 leej neeg twg uas raug tus kab mob cab E . histolytica no mas yuav ua mob . Cov tsos mob kuj pom sib khuav xwb , yam li , raws plab , poob ceeb thawj , mob plab , mob plab ntswj , thiab kub cev . Tsawg zaus kawg uas tus kab mob cab E . histolytica yuav mus tom daim nplooj siab ces mob ua paug; los yog , tseem tsawg tshaj ntawd thiab uas yuav ri mus rau lwm qhov chaw hauv lub cev yam li , lub ntsws los yog lub paj hlwb . Yuav sai npaum li cas tom qab kis tag es cov tsos mob mam li tshwm ? Cov tsos mob yuav tshwm li ntawm ob peb hnub mus rau ob peb hlis tom qab kis tas , tiam sis feem ntau cov tsos mob tshwm li ntawm 2 mus rau 4 lis piam ntawd . Tus neeg raug tus cab no yuav muaj tus cab no hov ntev nrog nws ? Qee leej neeg uas raug tus cab amebiasis yuav muaj tus cab no ntev ntau lub lis piam los yog ntau xyoo , uas yeej tsis pom muaj mob li . Cov cab amebiasis muaj nyob rau qhov twg ? Cov neeg uas raug tus cab no mas yog cov muaj tus c ab no . Cov cab yuav nyob hauv tej dej , khoom noj , uas tau nphav raug tus neeg mob cab cov quav . Tsiaj yuav tsis raug hom cab no los yog muaj hom cab no . Nyob hauv tej thaj tsham nyob hauv qab ntuj khwb no mas , yog yoov nphav tau neeg cov quav , ces cov yoov no yuav ya mus tsaws rau tej zaub , los yog txiv hmab txiv ntoo neeg noj tau ces neeg yuav kis tau tus cab . - txuas ntxiv - Yuav ua cas thiaj paub hais tias yog mob cab amebiasis no ? Thaum tsom kuaj cov quav hauv lub tshuab kuaj k ab mob mas kws kho mob yuav paub hais tias yog cov cab no . Tej thaum kuj yuav tau tso quav ob peb tawb ob peb hnub sib quas coj mus kuaj vim qee hnub mas yuav muaj cab tawm ntau los nrog quav dua . Kev nrhiav kuaj tus cab amebiasis no mas tej zaum nrhiav nyuaj thiab vim tias lwm cov cab kuj muaj ntsis zoo li hom cab no thaum tsom hauv lub tsh uab kuaj kab mob . Thaum tsom hauv tshuab kuaj kab mob mas pom tias lwm yam cab xws li , tus cab hu ua Entamoeba dispar kuj zoo nkaus li tus cab , E . histolytica no thiab . Tab sis tus cab Entamoeba dispar yuav tsis ua rau neeg mob thiab tsis tas yuav siv tshuaj los kho . Yuav kho tus cab amebiasis no li cas ? Muaj ntau cov tshuaj siv los kho hom cab amebiasis no . Tus kws kho mob yuav muab tau cov tshuaj no los kho . Puav yuav cais tus neeg mob cab amebiasis kom tsis txhob mus ua hauj lwm los mus kawm ntawv ? Feem ntau , tsis tas cais tus neeg mob cab ntawm chaw ua hauj lwm los tsev kawm ntawv . Kev sib nphav sib khuas yuav tsis kis tau tus kab mob . Cov neeg ua noj ua haus , cov me nyuam nyob hauv tsev zov me nyuam , los yog , cov neeg nyob hauv cov tsev koom rau cov neeg tsis xeeb meej mas yuav tau ceev faj me ntsis . Yuav tau nug mus rau tseem fwv qhov chaw saib xyuas pej xeem kev noj qab hauv huv saib lawv pom zoo li cas . Tus neeg mob cab no yuav ceev faj li cas ? Qhov tseem ceeb tshaj plaws mas yog yuav tsum nt xuav tes kom huv si ua ntej yuav npaj pluas noj pluas haus , thaum hloov me nyuam ntaub tiag quav tas , thiab thaum mus siv tsev plob tas . Tseem ceeb kawg uas yuav tsum pov tej dej kua quav tsis huv rau tej chaw ceev yam ntawd . Cov txiv neej uas deev txiv neej yuav tsum caiv txhob sib dee txog ntua thaum twg tus mob no zoo tu qab tso . Thaum mus tsham tej teb chaws uas noj nyob tsis huv , kuv yuav tsum noj los yog haus dab tsi kom kuv TSIS TXHOB kis raug tus cab amebiasis los yog lwm cov kab mob ? Tsuas haus cov dej hauv fwj , los yog cov dej rhaub ( twb npau li ib feeb lawm ) los sis cov kaus poom thiab fwj dej qab zib , saib zoo zoo kom lub hau nyob hu si . Tsis txhob haus cov kais dej los yog haus cov dej nrog cov dej khov . Tsis txhob noj cov txiv hmab txiv ntoo los yog zaub uas tsis yog koj tev los txhem . Tsis txhob noj los haus cov mis , noj cov tshij ( cheese ) , los sis tej khoom uas siv mis los ua uas tsis tau muab cov kab mob tua . Tsis txhob noj los haus tej yam dab tsis uas muag tom tej ntug kev . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION P - 42024H ( Rev . 05 / 04 ) 
