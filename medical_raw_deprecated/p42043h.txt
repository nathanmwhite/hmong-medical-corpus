WISCONSIN DIVISION OF PUBLIC HEALTH Department of Health Services Ua Npaws Tshaj Cum - Dengue Fever ( breakbone fever , dengue hemorrhagic fever ) Disease Fact Sheet Series
 Ua npaws tshaj cum - dengue fever zoo li cas ? Thaum ua mob npaws tshaj cum mas yog vim raug tus yoov tshaj cum uas muaj tus taug kab mob tom , tus mob no tsis tshua muaj tshwm hauv lub xeev Wisconsin no . Tus mob no muaj tshwm nyob rau tej teb chaws huab cua sov , yam li , cov teb chaws pov txwv Caribbean , Mexico teb thiab lwm cov teb chaws nyob qab teb thiab nruab nrab As Mes Lis Kas ciam ntuj , cov teb chaws nyob hauv hiav txwv Pacific , teb chaws Es Xias thiab tej thaj tsam hauv ciam ntuj teb chaw Africa . Kuj tsis pom muaj tus mob no tshwm kiag li los yog hauv teb chaws As Mes Lis Kas no . Tsawg zaus kawg uas pom tshwm nyob rau yav qab teb luv xeev Texas . Muaj zaum puav , cov neeg uas tuaj ntawm cov teb chaws ntawd los yog cov mus tsham rau cov teb chaws ntawd , thaum rov los teb chaw no ces chiv mob tus npaws no . Leej twg thiaj raug tus npaws dengue fever no ? Txhua tus neeg tsis hais muaj lub hnub nyoog li cas los yeej raug tau tus mob no . Thaum cov me nyuam yaus raug mas kuj raug sib dua cov laus raug . Tus npaws dengue fever no ri li cas ? Yuav kis tau ua mob npaws tshaj cum dengue fever mas yog thaum raug tus yoov tshaj cum uas muaj tus taug kab mob ( Aedes aegypti ) tom . Tus mob no yuav kis tsis tau ntawm ib leeg mus rau lwm leej . Cov tsos mob ntawm tus npaws dengue fever thiab tus npaws tsob ntshav zoo li cas ? Thaum ua mob npaws dengue mas yuav pib kub cev sai heev thiab yuav kub ntev txog li 3 - 7 hnub , mob taub hau heev , mob nqaij pob txha thiab pob qij txha , tsis qab los , raws plab , thiab tawm pob . Peb plaub hnub tom qab kub cev lawm mas yuav pom tawm pob ntawm txhais taw thiab txhais ceg . Cov tsos mob ntawm tus npaws tsob ntshav - dengue hemorrhagic fever ( DHF ) mas muaj li no : cov ntshav yuav tsis koos zoo ces yuav ua rau muaj tsob ntshav hauv nruab nrog cev , tsis qab los , ntuav , tus kub nrog nruab cev siab heev , mob taub hau , mob plab . Lub cev ua mob txhawm chim thiab tej hlab ntsha nruab plawv yuav tsis ua hauj lwm . 50 % ntawm cov neeg uas raug tus mob thiab tsis nrhiav kev kho mas kawg tuag xwb . Cov tsos mob yuav pib tshwm sai npaum li cas ? Li 3 - 14 hnub tom qab raug tus yoov tshaj cum uas muaj tus taug kab mob tom tas mas yuav chiv mob , feem ntau kuj yog 4 - 7 hnub tom qab xwb ces pib chiv mob lawm . Yog raug tus mob no ib zaug lawm puas yuav raug tau ntxiv ? Kuj muaj plaub yam kab mob rau cov npaws dengue no . Tom qab raug ib tug kab mob ntawd tas lawm mas lub cev yuav tiv thaiv tau hom kab mob ntawd xwb , ua li mas kuj tseem yuav kis tau lwm yam kab mob npaws dengue thiab . Yuav kho tus mob no li cas ? Kuj tsis muaj kiag ib txog kev yuav siv los kho tus npaws dengue . Yuav dai dej thiab siv pa cua los pab rau cov neeg uas lub cev ua mob txhawm chim thaum lawv raug tus mob no xwb . Yuav ua li cas thiaj tiv thaiv kom txhob ri tau tus kab mob ua npaws dengue no ? Yog muaj tus kab mob no tshwm sim hauv Wisconsin no mas yog cov neeg mus kis lwm qhov chaw los xwb , ua li mas , txoj kev yuav tswj tus mob no ces yog yuav tsum tau qhia rau cov neeg mus tsham - sib ntxiv -  tej chaw uas muaj cov yoov tshaj cum muaj cov taug kab mob no yuav tsum ceev faj kom txhob nphav tau tus kab mob no . Yuav tau siv tej vij tsam thiab tshuaj tua yoov kom tsis txhob raug yoov tom . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION . P - 42043H ( Rev . 05 / 04 ) 