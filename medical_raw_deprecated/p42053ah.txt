TUS MOB HANTAVIRUS Hantavirus Pulmonary Syndrome Hantaviruses yog ib tsev kab mob uas pom muaj nyob thoob qab ntuj , uas kheev yog muaj nyob hauv cov nas . Nws muaj ob hom kab mob hantaviruses : Hom Kab Mob Ntuj Tshiab ( New World ) thiab Hom Kab Mob Ntuj Qub ( Old World ) . Hom kab mob hantaviruses Ntuj Tshiab ( New World ) yog kheev pom muaj hauv cov teb chaws Americas thiab ua rau muaj tus mob hantavirus pulmonary syndrome ( HPS ) rau tib neeg . Hom kab mob hantaviruses Ntuj Qub ( Old World ) yog kheev pom muaj hauv cov teb chaws Europe thiab Asia thiab ua rau muaj tus mob Hemorrhagic Fever with Renal Syndrome ( HFRS ) rau tib neeg ( thov mus saib daim ntawv HFRS fact sheet P-42053 ) . Tsis hais leej twg los yeej kis tau tus mob HFRS , tab sis cov neeg uas kov tau nas los yog tej chaw uas nas nyob yog cov yuav kis tau tus kab mob zoo tshaj . Dab tsi ua rau tau tus mob no ? * tus mob HPS yog tau los ntawm ntau cov kab mob hantaviruses Ntuj Tshiab ( New World ) , xws li tus kab mob Sin Nombre " Four Corners , " Bayou , los yog Black Creek Canal . * Cov nas tsuag mos lwj ( deer mouse ) , cov nas tsuag sab ceg dawb ( white-footed mouse ) , cov nas tsuag txhuv ( rice rat ) , thiab cov nas tsuag paj rwb ( cotton rat ) yog cov tsiaj uas ua rau muaj tus mob HPS . * tus mob HPS yuav muaj tau thiab kis tau los ntawm cov nas tej khoom hauv lawv lub cev uas tso tawm los ( xws li , cov zis , cov quav , thiab cov qaub ncaug ) . * Kev siv sij hawm mus nyob hauv tej chaw uas muaj nas cov quav thiab ua pa nqos tau tej pluas plav uas paug nas cov khoom hauv lawv lub cev tso tawm los yog txoj hauv kev kheev pom muaj rau ntawm cov neeg uas tau tus mob HPS . * Neeg tseem kis tau tus mob HPS thaum lawv kov tau nas cov khoom hauv lawv lub cev uas tso tawm los . * tus mob HPS kis tsis tau ntawm ib tus neeg mus rau lwm tus . Dab tsi yog cov cim qhia tias yog tus mob thiab cov tsos mob ? Yog hais tias neeg kis tau tus mob HPS , lawv yuav pib mob li ntawm ib mus rau tsib lub lis piam ( week ) tom qab lawv tau nyob nrog cov nas los yog nas tsuag uas muaj tus kab mob hantavirus . Cov Tsos Mob Pib Ntxov Cov tsos mob Pib Lig ( Plaub mus rau 10 hnub tom qab cov tsos mob ntxov pib ) * Kub ib ce * Ua daus no ntxiag * Ua tsis taus pa * Mob ib ce heev * Xeev siab * Hnoos * Nkees / qaug zog * Ntuav * Mob taub hau * Raws plab * Kiv taub hau * Mob rau cheeb tsam plab mog Cov kev kho tus mob yog li cas ? Tam sim no nws tsis muaj ib txoj kev kho tus mob , kho kom tus mob zoo , los yog muaj tshuaj txhaj rau tus mob HPS . Cov neeg uas muaj tus mob yuav tau txais txiaj ntsim zoo dua yog lawv mus ntsib tau ib tus kws kho mob thaum ntxov . tus mob HPS yuav ua rau tuag tau rau thaj tsam 38 % ntawm cov neeg uas tau tus mob .
