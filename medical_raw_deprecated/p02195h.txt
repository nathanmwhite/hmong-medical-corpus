TUS MOB HUMAN METAPNEUMOVIRUS 
hMPV yog ib tus kab mob uas ua tau mob rau hauv koj cov ntsws thiab ua rau ua pa nyuaj . Txhua tus neeg tsis hais hnub nyoog li cas yuav kis tau tus mob hMPV , tab sis cov me nyuam tsis tau muaj 5 xyoos , cov muaj hnub nyoog siab dua , los yog cov uas tej roj ntsha tiv thaiv kab mob hauv nruab nrog cev tsis muaj zog yog cov uas yuav tau tus mob hnyav dua . Koj yuav kis tau tus mob hMPV ntau tshaj ib zaug . Nyob hauv Wisconsin , tus mob no kheev pom muaj rau thaum lub caij ntuj no yuav los xaus thiab lub caij nplooj ntoos hlav . 
Tus mob no kis tau li cas ? Cov neeg uas muaj tus mob hMPV yuav kis tau tus mob rau lwm tus thaum lawv hnoos los yog txham . Tus kab mob no yog pom muaj nyob hauv cov ncos ua pa uas tawm los ntawm lub caj pas thiab lub qhov ntswg . Thaum ibtus neeg hnoos los yog txham , cov neeg uas nyob ib ncig lawv yuav nqus tau cov ncos ua pa uas lawv tso tawm los ntawd . Tus kab mob kuj tseem kis tau thaum ib tus neeg kov tau ib yam khoom uas muaj tus kab mob nyob ntawd thiab . Ces tom qab ntawd yog tus neeg no siv nws ob txhais tes los kov nws lub ntsej muag , lub qhov ncauj , los yog ob lub qhov muag , tus kab mob yuav ua tau rau nws mob .
Dab tsi yog cov cim qhia tias yog tus mob thiab cov tsos mob ?  Cov tsos mob kheev yuav pib tshwm sim tuaj li 3 â€“ 6 hnub tom qab nqus tau hMPV cov ncos ua pa . Cov Tsos Mob Hauj Sim : * Ua npaws * Los ntswg los yog txhaws ntswg * Mob qa * Hnoos
Cov Tsos Mob Hnyav : * Kub ib ce heev * Hnoos heev ( hawb pob ) * Ua pa nyuaj * Mob hawb pob * Txhaws qa hais lus tsis nrov * Mob ntsws muaj dej 
Cov kev kho tus mob yog li cas ? Nws tsis muaj tshuaj txhaj tiv thaiv tus mob hMPV . Tsis muaj cov tshuaj tua kab mob los yog cov tshuaj tiv thaiv kab mob uas ua hauj lwm tawm tsam tus mob hMPV . Feem coob ntawm cov neeg uas muaj tus mob hMPV yuav cia li zoo lawv tus kheej yam tsis tas siv tshuaj dab tsi . Tab sis li cas los , nws kuj muaj ib cov kauj ruamuas koj ua tau los mus txo cov tsos mob , xws li noj cov tshuaj daws mob thiab cov tshuaj zoo khaub thuas , so kom txaus , haus dej kom ntau , thiab siv cov tshuaj pab rau kev ua pa(raws li koj tus kws kho mob pom zoo ) . 
Yuav tiv thaiv li cas thiaj tsis kis tau tus mob ? Ntxuav koj ob txhais tes tsis so nrog xab npum thiab dej . Siv cov tshuaj ntxuav tes yog koj tsis muaj dej thiab xab npum . Siv ib daim ntawv los npog koj lub qhov ntswg thiab qhov ncauj thaum koj hnoos los yog txham , ces muab daim ntawv pov tseg . Yog koj tsis muaj daim ntawv , hnoos rau hauv koj lub tes tsho . Tsis txhob qev ib yam khoom uas koj muab tso rau hauv koj qhov ncauj rau lwm tus , xws li khob haus dej , kav yas nqus dej haus , los yog tais diav noj mov . Nyob twj ywm hauv tsev txhob mus ua hauj lwm los yog mus kawm ntawv yog koj mob xwv koj thiaj tsis kis tus mob hMVP rau lwm tus . 
BUREAU OF COMMUNICABLE DISEASES www . dhs . wisconsin . gov / dph / bcd . htm | dhsdphbcd@dhs . wi . gov Wisconsin Department of Health Services | Division of Public Health P-02195H ( 07 / 2018 )
