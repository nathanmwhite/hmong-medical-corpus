WISCONSIN DIVISION OF PUBLIC HEALTH Department of Health Services Khaub Thuas ( Influenza ) Disease Fact Sheet Series
 Khaub thuas zoo li cas ? Khaub thuas , los yog " flu " yog ib tug mob hauv tej hlab ntsws . Muaj ob hom kab mob khaub thuas , Hom A thiab B . Tus mob no yog ib tug mob tshwm raws caij nyoog rau lub caij ntuj no hauv xeev Wisconsin thiab thoob plaws hauv Teb Chaws As Mes Lis Kas . Nws tsis yog ib tug mob uas yuav ceev ntaub ntawv cia tau hauv Wisconsin , uas li no mas thiaj paub tsis meej seb ib xyoos twg cov neeg raug tus mob no muaj npaum li cas tiag . Tus khaub thuas ( Influenza ) no kis tau li cas ? Tus khaub thuas no yuav kis tau ntawm tus neeg mob mus rau lwm tus thaum nws hnoos , txham thiab hais lus , ces cov kab mob yuav ya raws cua mus rau lwm tus . Thaum ib tus neeg nqus tau cov kab mob mus rau hauv nws lub cev ces nws yuav ua mob . Cov tsos mob yuav tshwm sim thaum twg ? Cov tsos mob yuav tshwm sim li ntawm 1 mus rau 3 hnub tom qab kis tau tus kab mob ntawm ib tug neeg mob los . Cov tsos mob ntawm tus mob khaub thuas zoo li cas ? Tus khaub thuas yuav nyhav thiab sib , mas kuj yog saib tus kab mob yog hom twg , saib tus neeg lub cev tiv taus li cas , thiab muaj zog npaum cas . Cov tsos mob mas yuav muaj li no : kub ib ce , ua daus no , mob taub hau , hnoos qhuav , thiab mob tej nqaij thiab pob qij txha thoob ib ce . Ib lub lis piam tom qab mob tas , cov neeg kuj zoo zuj zus tsuas yog tej zaum tseem nkees nkees li ob peb hnub ntxiv xwb . Tus khaub thuas no kuj yuav ua tau kom mob ntev dua thiab mob nyhav lwm yam tau rau cov neeg laus , cov neeg uas muaj lwm yam mob , yam li , mob ntshav qab zib , mob plawv , mob ntsws , mob raum , mob ntshav sab ( anemia ) , los yog , tej tus mob uas ua rau lub cev nruab nrog tsis muaj zog yam li cov neeg muaj tus kab mob Ej ( AIDS ) . Hov ntev li uas tus neeg muaj mob no yuav kis tau tus kab mob rau lwm tus ? Ib tug neeg muaj tus mob no yuav kis tus kab mob no ntawm tej kua ncauj kua ntswg thiab hnoos qeev hauv nws qa rau lwm tus neeg yog 24 teev ua ntej nws chiv mob thiab 3 - 5 hnub tom qab uas nws tau chiv mob lawm . Cov me nyuam yaus thiab cov neeg uas lub cev nruab nrog tsis muaj zog mas lawv yuav ri tus kab mob no ntev txog li 7 hnub los yog ntev dua ntawd . Yuav ua li cas thiaj paub hais tias yog mob khaub thuas no ? Feem ntau yeej paub hais tias yog mob khaub thuas vim cov tsos mob yeej thooj li tus mob khaub thuas . Yog xav paub meej tshaj ntawd ces yuav tau nrws qa , los yog , tso ntshav kuaj mas paub meej dua . - txuas ntxiv -
  Yuav kho tus khaub thuas no li cas ? Muaj ib cov tshuaj kho uas yog tus kws kho mob sau ntawv los yuav , cov tshuaj no kuj yuav txo kom tsis txhob mob nyhav . Yuav tau pib siv cov tshuaj no hauv 48 teev thaum chiv mob lawm . Yog tsis li ntawd ces kawg yuav tau pw so , haus dej haus kua kom ntau , thiab noj tshuaj kom ho ntoog taus tus mob xwb . Tsis txhob muab cov tshuaj Aspirin rau cov me nyuam uas tau khaub thuas noj , tsam ho huam ua mob Reyeâ„¢s Syndrome . Cov tib neeg uas ntxim yuav raug khaub thuas thiab ua mob lwm yam ne thaum twg mam txhaj tau cov tshuaj ? Lub caij nyoog zoo tshaj uas yuav txhaj tshuaj rau cov neeg no yog lub 10 hlis thiab 11 hlis . Puas muaj lwm txoj kev uas yuav tiv thaiv tau khaub thuas yog hais tias tsis txhaj tshuaj ? Muaj qee cov tshuaj yuav siv tau los pab tiv thaiv tus mob no rau cov neeg uas ntxim yuav raug tus mob thiab cov neeg tu lawv uas tsis tau txhaj tshuaj tiv thaiv lub sij hawm uas cov khaub thuas no tab tom raug ib phaum neeg coob . Yuav tau nrog tus kws kho mob tham saib puas tsim nyog siv cov tshuaj no . DEVELOPED BY THE DIVISION OF PUBLIC HEALTH , BUREAU OF COMMUNICABLE DISEASE COMMUNICABLE DISEASE EPIDEMIOLOGY SECTION P - 42064H ( 10 / 05 ) 